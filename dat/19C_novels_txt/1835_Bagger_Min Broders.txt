MIN BRODERS LEVNETFORTÆLLINGAFJOHANNES HARRINGI.Og hvorfor vil I vel skilles ad,Kan Kjærlighed skiftes om til Had?Vil du see paa ham med et harmfuldt Sind,Hvem igaar du kyssed paa Mund og Kind?Præsten var endnu ikke kommen; En af min Faders og En af min Moders
							Slægtninge gik tause op og ned i den store Sal paa Herregaarden, stundom
							rømmende sig, stundom stirrende ud af Vinduet, men Ingen af dem talte et
							eneste Ord til den Anden. Jeg husker saare grandt, at min skjønne Moders
							Portrait, som just hang paa Væggen i Salen, forekom mig netop paa den
							Dag at have et særeget særgmodigt Kast; hun havde forandret sin smilende
							Mine til veemodige Træk, til en kummerfuld Holdning - maaskee
							var Belysningen Skyld deri: naar man er en Dreng paa sex Aar (saa gammel
							var jeg netop dengang), kjender man ikke synderligt til Bedrag og mindst
							til de optiske.Endelig rullede der en Vogn ind i Borggaarden; nysgjerrig steeg jeg op
							paa en Skammel, for at see, hvem den nye Gjest vel monne være og jeg
							opdagede, at det var Præsten. Jeg hørte, hvorledes den  Guds Mand alvorsfuldt hilsede paa min Fader;
							jeg saae, da Begge traadte ind i Storsalen, at der endnu hang Sneefog i
							den ærværdige Præsts Øienbryn. Sneen smeltede, dog troer jeg, at Præsten
							tillige fældte Taarer - den hele Scene opvakte min
							Nysgjerrighed. Formodentlig skulde jeg ikke have været Vidne til hvad
							der forefaldt, men alle Parterne vare saa fordybede i dem selv, at Ingen
							af dem mærkede min Tilstædeværelse.Efterat Præsten havde været i Salen saamegetsom et Par Minutter, traadte
							min Moder ind; hun saae bleg ud og havde forgrædte Øine. I hendes Ansigt
							var ikke mere hin ungdommelige Munterhed og Livslyst at see, som for
							nogle Aar siden havde henrykt Enhver, der færdedes i hendes Nærhed.
							Ogsaa min Fader saae ud, som om han ikke var i det bedste Lune; det
							forbausede mig, at han den Dag bar sin Kapitains-Uniform - jeg
							havde kun en eneste Gang før i mit Liv seet ham i den. Min Moder ilede
							hen til sin Slægtning, en Skibskapitain, Cornelius, og jeg bemærkede, at
							hun klyngede sig tæt op til ham, som om hun anraabte hans Beskyttelse
							mod en overhængende Fare.»Koldt Veir idag,« henvendte min Fader sig til Præsten, men denne sèndte
							ham et straffende Blik og svarte med skjælvende Stemme: »en anden Gang,
							Hr. Kapitain, om Veiret; gid jeg var kommen hid blot for at tale om det! Kun lidet tænkte jeg, tænkte vel ogsaa De
							selv, Hr. Kapitain, paa, dengang jeg for elleve Aar siden viede Dem og
							naadig Fruen, at jeg om elleve Aar skulde komme hid for at -
							adskille Dem.« Her brast min Moder i Graad, og, ihvor lille jeg end
							dengang var, saa anede jeg dog, at der nu  forestod os Alle en mørk og sørgelig
							Omvæltning i vore Familieforhold.Jeg maa imidlertid nødes til, for at Læseren fuldelig skal forstaae
							Begyndelsen af min simple Fortælling, at meddele en kort Udsigt over min
							Faders Liv, saaledes som min Moder og Kapitain Cornelius senere have
							givet mig den.Den Dag min Fader blev Lieutenant, døde hans Moder, Enke efter en Garver
							i Kjøbenhavn; hendes Boe toges under Skifterettens Behandling og
							erklæredes for insolvent. Min Fader fik altsaa sin Portd'epee indhyllet
							i Sørgeflor, men han synes ikke at have bekymret sig meget om Tabet af
							sin eneste Slægtning: han levede sine første Officeersaar i idelig nær
							Berørelse med Kjøbenhavns muntreste og vildeste unge Mennesker. Efter et
							Par Aars Forløb fandt han, som han udtrykte sig, »at han paa det
							Forfærdeligste havde brouilleret sig med sine Finantser,« hvorfor han
							ængsteligt stirrede efter en Udvei, der kunde bringe ham til »nogen
							Mønt«.Netop i hint kritiske Tidspunkt skete det, at min Fader hændelsesviis
							traf paa den i vor Fortællings Begyndelse omtalte Slægtning af min
							Moder, Skibskapitain Hans Cornelius, en rask Gut, der foer paa
							Ostindien. Sømanden syntes godt om den unge Lieutenant; det var jo ogsaa
							virkelig et smukt ungt Menneske, som, foruden utallige andre
							Fuldkommenheder, kunde nedsvælge en diabolisk Mængde Grog, spille Bruus
							og Polskpas og fortælle gode Anekdoter. Og saavidt gik da Cornelius's
							Enthusiasme for min Fader, at han en Aften, under Nydelsen af et
							betydeligt Qvantum Æggepunsch og et om muligt endnu større Antal lystige
							Historier fra min Faders Mund, 
							tilbød ham fri Overfart og Hjemfart igjen paa sit smukke Skib, Esther,
							næste Gang - og der var kun en fem Ugers Tid til -
							at det skulde gaae til Ostindien. »Endnu iovermorgen,« svarede min Fader
							henrykt, »indgiver jeg min Ansøgning om Afsked og følger Dem. Maaskee
							jeg i det fjerne Asien finder hvad mit Øie ikke kan opdage i det
							koldere, fattigere Europa. Den megen Grog har desuden taget noget paa
							mit Bryst - Søluften vil maaskee være helbredende -
							jeg reiser!«Nær havde imidlertid et ulykkeligt Tilfælde forhindret min Fader fra at
							tage med. Han styrtede med Hesten og fik en svær Contusion i Hovedet og
							siden den Tid syntes Nogle at have bemærket - momentviis blot
							- en Forvirring i hans Tanker og Anskuelser. Naar han blev
							hidsig, forekom det Mange, at der spillede en selsom Vanvidsstraale ud
							af hans sorte Øie, at en lidende Tilstand spredtes over hans skjønne
							Træk; en mørk Dæmon syntes da at staae ved hans Side; han saae sig
							ængstelig omkring, som om han vilde undgaae et Angreb af en ham
							overlegen Magt.Umiddelbart efterat dette Uheld havde ramt ham, kom han sig imidlertid
							saameget, at han kunde søge sin Afsked, (som han erholdt med Kapitains
							Charakteer,) og stige ombord paa Esther til stor Glæde for Hans
							Cornelius. Overreisen var heldig, men Cornelius beklagede sig over, at
							han syntes min Fader havde tabt sit gode Humeur. Det var derfor ikke saa
							tungt for ham, som det under andre Omstændigheder vilde have været, at
							min Fader ikke vilde tage tilbage med Esther, men at han derimod vilde
							forblive i Ostindien, hvor han havde sluttet  Bekjendtskab med en ung, riig Enke. Cornelius
							reiste altsaa, men min Fader forblev.Der var gaaet et Par Aar siden Cornelius var vendt tilbage fra Ostindien;
							han havde opgivet sine Farter dertil og havde vendt sit Blik til
							America. Han var netop nylig vendt tilbage fra Vestindien og sad hjemme
							i sit Huus en mørk Efteraarsaften, morende sig med at læse Norcrosses
							Levnet. «Fandens Karl!« mumlede Sømanden, »kjender Ingen, aldeles Ingen,
							der kunde blevet hans Lige; ja, maaskee dog han,
							det var en desperat Fyr - spilte ypperlig Domino -
							Stakkel, siden det Fald med Hesten aldeles tabt sin Couleur -
							før rød, som en Rose, siden den Tid sort, som Jorden. Gud veed, hvordan
							han har det nu. Altid i gamle Dage i Spektakler med Vægtere og
							Kreditorer!« -Denne Monolog afbrødes derved, at Kapitainens Broderdatter, Olivia, der
							holdt Huus for Pebersvenden og som senere blev min Faders Kone og Moder
							til mig og min Broder, kom ind og mældte, at en høi, smuk Mand stod
							udenfor og vilde tale »med Onkel.«»Kom ind!« raabte Kapitainen og ind kom - Ostindianeren,
							Kapitainen min Fader.Cornelius kjendte ikke øieblikkeligen den Indtrædende; ogsaa havde denne
							forandret sig betydeligt. Hans Klædedragt var riig; idet han traadte
							ind, kastede han en stor blaa Kappe hen paa en Stol, ved hvilken
							Leilighed den massive Guldkjæde blev synlig, som hang udenpaa Kjolen,
							og hvis Ender laae, heftede til Uhret, skjulte i Vestelommen. Hans Haar
							var blevet noget tyndere, hans Hudfarve noget mørkere; paa hans Kinder
							sad ingen Rødme, men snarere 
							Napoleons bekjendte Bronzecouleur; hans Blik var melancholskt. Han
							strakte sin Haand, der glimrede af Ringe, hen til Cornelius og sagde:
							»Goddag, Du!« medens et svagt Smiil skjælvede om Munden.»For Fanden, Harring!« udbrød Sømanden, »er Du der? Du har lagt Dig
							prægtige Klæder til, Krabat, jeg kjendte Dig næsten ikke -
							hei, Olivia, Grog til Harring, nei, det er sandt, Du drikker helst
							Æggepunsch, aha, jeg husker nok i gamle Dage i »Holger Danske«, da var
							det -«»Stille Cornelius,« afbrød min Fader ham, »jeg drikker Vand nu
							- men har Du ikke hørt - vidste Du ikke, at jeg var
							kommen hertil?« og et convulsivisk Smiiltræk kom atter tilsyne.»lkke et Ord!« svarte Kapitainen, »jeg har ligget syg de f jorten Dage
							jeg har været hjemme - kommer lige fra Jamaica -
							tjent gode Pjastre, men nok ikke saamange som Du.«Paa et Vink af Onkelen gik Olivia ud af Stuen og nu væltede der da en
							Mængde Spørgsmaal ind paa min Fader, navnlig: »om han var gift?«En mørk Skygge udbredtes over min Faders Ansigt og med en stærk Betoning
							paa det andet Ord i den fjerde Linie, fremsagde han det gamle Vers:Vel født er vel en Trøst,Dog bedre vel opdragen;Vel gift er Livets Lyst -Vel død er hele Sagen.Og dermed skjulte han sit Ansigt i sine Hænder og brast i Graad og det
							var først efter et Qvarteers Forløb, at han syntes mere fattet.»Men, min Gud!« raabte Cornelius, »hvordan er  det fat med Dig? ligger der noget Tungt paa
							Din Seiler, saa betro mig det, saa skal jeg nok see at faae den flot
							igjen.«Min Fader takkede ham for hans Venskab, saae sig om i Værelset og
							hviskede sagte til Kapitainen: »vi ere dog ene?«»Vel er vi det,« lød Svaret.»Ja,« tog min Fader hemmelighedsfuldt til Orde, »jeg skal sige Dig, at
							jeg i de sidste Uger ikke har været ene noget eneste Øieblik: Du maa
							vide: en lønlig Fjende forfølger mig - i forskjellige Former
							- snart som en uhyre Vampyr, der breder sine Vinger udover mig
							og vil presse mig ind til sit lodne Legeme, for at suge Blodet ud af
							mig; snart som en Ridder i hvid Sølvrustning, med et høirødt Skjærf; han
							er dog bedre; han udfordrer mig, det er partie
							égale, han vil dog ikke overvælde mig; snart - og det er
							det værste - snart som en ung qvindelig Skabning med en Pukkel
							paa Ryggen - saasnart jeg kommer i Affect, siger jeg Dig og Du
							maa troe mig, saa kommer En af disse Skikkelser frem - og hvad
							der er det værste, det er, at jeg i mine lyse Øieblikke selv er
							overbeviist om, at jeg har taget feil, at det Hele grundes i Selvbedrag
							fra min Side - men, Cornelius, hvad tyde disse Selvbedrag paa?
							de pege paa, at min Forstand staaer paa Nulpunktet, at jeg til visse
							Tider er gal - og Vanvid er saa sørgeligt - man kan i hine Øieblikke
								tale over sig ........« -En lang Pause paafulgte og Cornelius sad i stum Forundring, udpustende
							frygtelige Tobaksskyer; han kastede Piben hen paa Bordet, lagde begge
							sine Hænder paa min Faders Arm og sagde i den venligste  Tone af Verden: »hvorfor er Du
							kommen hid? er Du syg? hvad kan jeg, efter Din Formening, gjøre for
							Dig?«»Du skal gjøre, hvad Du før har gjort for mig, lød Svaret, »Du skal være
							min Ven!«»Ja,« raabte Kapitainen glad og ledsagede sit Udraab med et
							eftertrykkeligt Haandtag, »det skal jeg Død og Pine være, men saa maa Du
							ogsaa være, hvad Du var før.«»Seer Du,« begyndte nu min Fader, »jeg kom hertil næsten som en Fremmed;
							alle mine Bekjendter vare borte. Kun Du, hørte jeg, kun Du levede her i
							Byen. Nu veed Du, at der er et Instinct, der hvisker til os: søg en Ven,
							med hvem Du kan tale. Da tænkte jeg paa Dig og paa Claus Sølberg, ham
							Mølleren, som forpagtede Fru Z-'s Mølle.« -»Ja, den Forpagtning gik hurtigt overstyr,« afbrød Cornelius ham, »efter
							et Aars Forløb maatte han gaae fra Møllen. Han kommer nu hos mig og
							tigger og forsikkrer mig stadigt om, at Aarsagen, hvorfor han maatte fra
							Møllen, var, at det var Vindstille hele det Aar igjennem da han havde
							den i Fæste. Nu forleden havde han faaet en taalelig Hat af mig: den
							næste Dag da han atter besøgte mig, havde han sin gamle Kaskjet paa og
							havde - formodentlig - sviret Hatten op. Jeg spurgte
							efter den. Ak - svarede han - da jeg forgangen Dag
							gik over Høibro, kom der et frygteligt Vindstød og tog Hatten af.
							- Skade, svarte jeg, at den Vind ikke kom dengang I havde
							Møllen. Haha, Du kan troe, at han blev rød i Kammen.«Min Fader smilede svagt og bad Cornelius om at lade lave et Glas Punsch.
							»Jeg er nu mere rolig,«  sagde
							han, »og jeg fortæller maaskee tydeligere, naar den stærke Drik har
							opvakt mine Livsaander.« Punschen kom og min Fader begyndte: »Som Du nok
							erindrer, skylder jeg Dig Penge; jeg kommer tildeels for at betale dem.
							Din Godhed og Rundhaandethed satte mig istand til at forlade Byen; den
							førte mig over Havet; da Du reiste tilbage til Danmark, gav Du mig to
							hundrede Daler - jeg har ikke glemt det. Aarsagen, hvorfor jeg
							ikke vilde følge med Dig, var, veed Du, mit Bekjendtskab med den unge
							Enke, Fanny S-. Den Aften, da jeg fortalte hende, at vi om
							fjorten Dage skulde seile tilbage til Danmark, tilstod hun mig sin
							Kjærlighed, forsikkrede, at den kjendte ingen Grændse, intet Maal, og,
							ved Gud hun talte Sandhed. Hun tilbød mig at dele sine Rigdomme; jeg
							ægtede hende og hun elskede mig med hin østerlandske Varme, mod hvilken
							selv den spanske og italienske Kjærlighed synes mat og uden Farve.
							Hendes afdøde Mand havde været Kjøbmand og Handelen havde i hendes
							Hænder, under en ypperlig Factors Bestyrelse, ikke tabt; jeg skulde nu
							overtage den, men snart mærkede jeg, at det brøstede mig baade paa Lyst
							og paa Kundskaber. Desuden længtes jeg efter mit Fødeland; Solen
							skinnede her for sterkt, det var ikke Danmarks tempererede Klima;
							Danmarks Nætter, syntes mig, vare smukkere; Menneskene selv, tyktes mig,
							vare bedre i mit Hjem - jeg vovede at proponere min Kone at
							ophæve Handelen, realisere vore Eiendomme, reise til Danmark, og der
							kjøbe en Landeiendom; jeg fortalte hende, hvor smukt der var i Danmark,
							og jeg lovede hende, at kjøbe en Eiendom ved Kysten, thi hun var vant
							til at have fri  Udsigt over
							det stolte Hav. Hun blev dybt rystet af mit Forslag og hun indvilligede
							deri med Taarer. Ak, klagede hun, jeg har længe ventet det; dog hvorfor
							skulde Du ogsaa savne Dit Fødeland? lad os reise, men erindre Dig,
							Harring, at Du, ved at rive mig ud af mit Fødeland, paadrager Dig endnu
							stærkere Forpligtelser til at elske mig. Holdt Du op at elske mig her,
							da kunde jeg dog trøste mig med at jeg havde Slægt og Venner, som
							nogenlunde kunde erstatte Tabet af Din Kjærlighed; men derovre kjender
							jeg Ingen, der har jeg kun Dig og hvis Du der svigtede mig, o da havde
							det været bedre for mig, om jeg aldrig havde lært Dig at kjende.«
							-Her tømte min Fader et stort Glas Punsch, som om han derved vilde søge
							Styrke til at fortsætte sin Fortælling; og, i Sandhed, den mørkere Deel
							stod tilbage.»Seiladsen til Europa,« vedblev min Fader efter dette Ophold, »var
							heldig, paa en rædsom Storm nær i Canalen. Fanny var paa hele Reisen
							meget stille og jeg mærkede, at hun ofte græd ved Nattetide. Vi vare lige komne ud af Canalen, da jeg engang om
							Aftenen hørte de to Styrmænd tale med hinanden om mig og min Kone.
							- Skade, sagde den Ene, at hun er pukkelrygget. -
							Siger Intet, gjenmælede den Anden, naar Pukkelen indeni er fyldt med
							Pjastre. - Jeg gad seet, tog den Første igjen til Orde, den
							hovne Kapitain Harrings Ansigt, naar han fører sin Kone i Selskaber og
							Alle lee ad Pukkelen. Han har blot taget hende for Pengenes Skyld
							- smuk Mand forresten. - - -
							Disse Ord vare som Dolkestik i den ommeste Deel af mit Legeme. Det havde jeg ikke tænkt paa. Vist var hun
							pukkelrygget, ikke meget,  men
							altid dog saaledes, at Enhver maatte bemærke det; forresten var hendes
							Figur og Ansigt meget smukke og der lyste en ubeskrivelig Godhed udaf
							hendes Træk. Jeg gad styrtet hen og myrdet de to Matroser, som vovede at
							omtale denne Legemsfeil, dette mit Hjertes Nolimetangere. Jeg syntes fra dette Øieblik af, at jeg, ved at
							forbinde mig med- en Vanskabning, havde udsat mig, og det med Rette, for hele
							Verdens Latter og Spot. Jeg tabte næsten al Godhed for den stakkels
							Fanny; hun mærkede min Lunkenhed og sørgede; den mørkebrune Rose paa
							hendes Kinder svandt - hun blev styg! -- Jeg unddrog mig hendes Kjærtegn; blot Synet af hendes
							Legemsbræk bevirkede Væmmelse, Berørelsen Forbittrelse - og
							hun har vist været meget ulykkelig.«Min Fader drog et dybt Suk og vedblev med skjælvende Stemme: »vi staae nu
							ved min Beretnings Ende, vær beredt paa at høre det Værste. -
							For en fire Uger siden, ved Midsommerstid, Klokken ti om Aftenen, kom vi
							hertil Rheden. Det var for sildigt at komme i Land og vi maatte altsaa
							sove paa Skibet, men jeg havde ingen Ro, jeg stod op og gik op paa
							Dækket. Imorgen, sagde jeg til mig selv, begynde dine Lidelsers Dage;
							imorgen skal Folk begynde at sige: der gaar han med den pukkelryggede
							Kone, som han tog for ussel Mønts Skyld; naar I skjære Pukkelen over,
							saa falder der Dukater ud. - Idet samme 1øftede jeg mit Øie
							iveiret, og foran mig stod Fanny i en sørgmodig Stilling og betragtede
							mig med Taarer. Ha, raabte jeg, hvad vil Du her? - Bede Dig om
							en Ting. - Siig frem, hviskede jeg utaalmodigt. -
							Harring, tog hun til Orde, vi ville tale aabent med hinanden. Du maa ikke længer søge at fordølge for mig, at Du ikke mere elsker mig.
							Fire Nætter efter Stormen i Canalen, har Du sagt mig det i Søvne
							- Du kaldte mig, Din Kone, Din egen troe Fanny, mig kaldte Du
							en - Vanskabning. Du vilde duellere med dem der loe ad Dig og
							som havde Dig til Bedste. Din Opførsel mod mig i Din vaagne Tilstand har
							bekræftet, at hine stygge Ord kom fra Dit Hjerte. Hor mig nu, Harring:
							Du skal ikke komme til at skamme Dig over Din Kone. Giv mig det Halve af
							de rede Penge, som Du har, saa reiser jeg tilbage til mit kjære
							Fødeland, til min Slægt. Jeg har allerede talt med Skibskapitainen her,
							han vil til Foraaret reise til Ostindien, naar jeg giver ham en
							betydelig Sum. Jeg vil til den Tid indlogere mig hos ham. Giv mig blot
							Pengene, da skal Du aldrig see mig mere. Dit Fædreland skal ikke blive
							Dig kjedsommeligt for min Skyld. - Er Du gal, Fanny, raabte
							jeg, vi To kan ikke skilles ad i dette Liv. - Vi kan, tog hun
							grædende til Orde, giv mig blot Pengene, Harring, eller synes Du, at det
							Halve er formeget, saa giv mig blot sex tusind Daler, saameget fordrer
							Kapitainen for Overfarten. O Harring, giv mig mit Land igjen, giv mig
							mine Søstre tilbage; husker Du dog ikke hvad jeg sagde til Dig hin
							Aften, da Du bad mig om at ville følge Dig til Europa? Bad jeg Dig ikke
							om at være trofast i Din Kjærlighed, da jeg ellers herovre maatte gaae
							tilgrunde? - Taabelige Qvinde, raabte jeg forbittret, Du faaer
							hverken det Halve eller de sex tusind Daler, Du er min Kone og forbliver
							hos mig. - Jeg greb hende vredt i Armen og vilde føre hende
							tilbage til sit Leie, men hun vristede Armen ud af mine Hsender.
							- Du har aldrig 
							elsket mig, raabte hun, Du har lokket mig fra mit varme Fødeland, for at
							Du i Dit kolde Norden kunde handle ilde med mig, men jeg vil ikke
							mishandles. Du har taget mig for Mammons Skyld og Gud forlade Dig Din
							Synd - - - -.«Min Fader taug, spændt spurgte Cornelius: »naa da, hvad saa?«Da reiste min Fader sig op, rystende over hele Legemet; han saae sig
							ængsteligt om i Vserelset, bøiede sit Hoved ned til Cornelius's Øre og
							hviskede: »og saa sprang hun ud i Søen.« - -
							-»Forbarmende Gud!« raabte Cornelius, »og hvad gjorde da Du?«Min Fader satte sig atter ned og vedblev: »seer Du, jeg befandt mig i
							hint Øieblik i en selsom Sindstilstand, jeg var ikke Mester over mine
							egne Tanker. Ak, Cornelius, der gives Øieblikke, hvori en Mægtigeres
							Haand ligger tungt paa mit stakkels Hoved. I dette Nu er jeg Herre over
							mine Tanker og min Villie; i næste Moment vil Du maaskee see mig
							anderledes. Da er det som om jeg, Mazeppa liig, var bundet til en vild
							Ganger, der foer med mig gjennem tykke, veilose Skove, over høie Bjerge,
							over Aaer og Floder, ned i Vanvids sorte Afgrund; det er som om en stor
							Ørn holdt mig i sine gule Kjæmpekløer, svang sig høit i Veiret med mig
							og lod mig derpaa fra Skyen paa den blaae Himmel falde ned i det kolde
							Hav. I hine mørke Øieblikke vil jeg ikke kjende Dig; Dit ærlige Ansigt
							vil være mig fremmed. Frygt, veed Du, at jeg ellers ikke kjender; men i
							hine tunge Minutter skjælver mit Hjerte, som om jeg var et Barn der stod
							Ansigt til Ansigt med en opbragt Fader. Er det om Dagen, saa synes mig,
							at det er Nat, og, omvendt, 
							bliver den hvide Maane for mit Blik til en brandrød Sol. Det er da ikke
							mig selv der taler; et fremmed Væsen lægger Ord paa min Tunge, som mit
							eget Jeg fralægger mig. Tro ikke, Cornelius, tro for Guds Skyld ikke,
							hvad jeg siger i hine usalige Øieblikke, thi Usandfærdigheden sidder paa
							min Læbe. Tro det ikke, lov mig blot det, lov mig det, og min
							Taknemlighed skal være grændseløs.«Min Fader var stærkt bevæget, imidlertid trøstede Corneliuses milde Tale
							ham nogenlunde og han fortsatte sin Fortælling noget roligere.»Mig selv ikke bevidst, styrtede jeg mig ud efter hende,« sagde han, »men
							da jeg var kommen ud i Vandet, vidste jeg ikke længer, hvorfor jeg var
							sprunget ud. Skibsfolket var imidlertid bleven opmærksom paa den Støien;
							jeg veed selv ikke hvad jeg skreeg, men de forsikkrede mig, at de havde
							hørt nogle gjennemtrængende Skrig, som af en Qvindestemme. Jeg svømmede
							til Land og styrtede bevidst1øs til Jorden paa den saakaldte »lange
							Linie.« Her fandt man mig om Morgenen og man bragte mig til
							Toldbod-Viinhuus, hvor jeg opvaagnede og saae mig omgivet af en Læge og
							to Politiebetjente. Jeg styrtede op og tænkte mig om; efterhaanden kom
							den svundne Nats Begivenheder for mit indre Øie. Jeg forbigaaer
							Politieforhørene; jeg forbigaaer det frygtelige Optrin, da man pludselig
							førte mig ind i en Stue, hvor min stakkels Fanny laae livløs udstrakt
							paa en Baare; en Vandplante havde slynget sig ind mellem hendes sorte
							Haar. Denne grønne Krands i Forening med hendes hvide Natdragt mindede
							mig om hm glade Dag, da hun blev min Brud. Her laae da død og kold den,
							som paa Jorden havde elsket 
							mig inderligst; fjern fra sit kjære Asien, fra Slægt og Venner fandt hun
							en tidlig Grav i de kolde Vande og - jeg var den usalige
							Aarsag til hendes Død.« -Cornelius hørte med stor Sindsbevægelse paa min Faders Fortælling og
							spurgte ham derpaa, hvilke Tjenester han i dette Tilfælde kunde yde ham.
							Min Fader svarte: »mange og store Tjenester. Kan det undre Dig, at min
							mørke Øieblikkes Antal har formeret sig? Jeg har kjøbt det store Gods,
							»Høierup,« i det nordlige Sjælland, kom og besøg mig, jeg trænger til
							Adspredelse. Naar der er Nogen hos mig, er det bedre med mig. O kunde
							jeg tilbagekjøbe hende fra Elysium, Cornelius, jeg sværger Dig til, jeg
							vilde give alt mit Guld, al min Rigdom; jeg vilde blive til en Bonde,
							gaae bag Ploven og fælde Glædestaarer. Dog, hvorfor stedse tænke paa og
							tale om een og samme Gjenstand? Vil Du komme ud til mig?«Cornelius lovede det, hvis han maatte tage sin Broderdatter med sig, en
							Anmodning hvori min Fader øieblikkelig indvilligede. -Min Faders Gaard, Høierup, laae paa den nordlige Kyst af Sjælland. Det
							var en meget gammel Herregaard, omgivet af Grave, hvis Vand dog aldrig
							var rigtig klart; oprindelig var den nok bygget af en Sørøver. Smaa
							Taarne stode paa alle F1øiene af Gaarden; en uhyre Lade, bygget af
							store, fiirkantede Kampestene var det Første, som faldt En i Øiet, naar
							man kjørte ind ad den store Steenport med de underlige gamle
							Forziringer. Paa Laden var indhugget med Jernbogstaver: Axel Arnfeldt,
							1647. Umiddelbart fra Hovedbygningen kunde man gaae ned i Haven;
							Viinranker og Ferskentræer beklædte Murene,  ja, ved at gjennembryde en Rude havde man
							ført en Ranke ind i Havestuen og det var da moersomt at see, hvorledes
							den Green, der var inde i Værelset, grønnedes tidligt om Foraaret,
							medens den øvrige Deel af Træet udenfor var dødt og koldt. Paa venstre
							Side af Haven laae et engelsk Anlæg, paa høire Dyrehaven og ligefor
							Bygningen væltede sig brølende det vilde, stormfulde Kattegat.Det var her paa det deilige Høierup, at Cornelius med sin Broderdatter,
							Olivia, opholdt sig i flere Maaneder, for at adsprede de mørke Tanker,
							som jevnligen plagede min Fader; det var her, at min Fader lærte Olivia
							nøiere at kjende og det var her, at Præsten en mørk Efteraarsaften viede
							min Fader og Olivia til Corneliuses store Fryd. Vielsen skete i al
							Stilhed og Præsten kjørte hjem silde om Aftenen. Men om Natten opstod et
							frygteligt Uveir: det klang ude fra Kattegattet af som om der opførtes
							en vældig Musik af tusinde Harper, Basuner, Piccolofløiter og
							Contrabasser; hvo der har reist i Jylland og har to Mile fra Kysten hørt
							»Vestervovvov« gjøe ved Midnatstide, han kan dømme om Stormens Magt hin
							Brudenat. Min Fader var mørkt stemt: »oprører den druknede Fanny Søen?«
							mumlede han ved sig selv; »gjør hun endnu Krav paa min Kjærlighed og
							harmes hun over at jeg elsker Olivia? Lever vel hendes Gjenfærd i Havet,
							vækker hun sine Søstre, de hvide Havfruer, for at synge Brudesangen
							udenfor mine Vinduer?« og tankefuld gik han Klokken halv tolv ind i
							Brudekamret.Lampen brændte svagt i Soveværelset, da Døren Klokken to sprang op og en
							qvindelig Skikkelse i hvide Klæder, drivvaad, med udslagne Haar styrtede
								 ind til det nygifte Par
							og raabte om Hjælp, om hurtig Bistand. Dette Syn berøvede min Fader
							Besindelsen. »Hvad vil Søen oppe paa Landjord? hvad vil Døden her i
							Livet? Synk tilbage, Fanny, i den kolde Sø og forstyr ikke min Fred!«
							- Og dog var der aldeles ingen Aarsag til Frygt og Rædsel; thi
							Graven, have vi Alle erfaret, beholder hvad den har faaet og Veien
							dertil fører hen, men ikke tilbage. Den qvindelige Skikkelses pludselige
							Indtræden i Brudekamret var foranlediget af en naturlig Tildragelse:
							Skibet Iris fra Newcastle, ladet med Steenkul, Kapitain Derby, var
							strandet udfor Høierup. Kapitainen var svømmet i Land med sin Kone, men
							var svømmet tilbage til Skibet for at hente sin Søster. Konen, som var
							gaaet i Land i det engelske Anlæg, ilede gjennem Haven op til
							Hovedbygningen og her ledede Lyset hende til Brudegemakket. Men den
							følgende Morgen, da den rødlige Efteraarssol tittede nysgjerrigt ud af
							Skyerne, for at see hvilke ødelæggelser Stormen afvigte Nat havde
							anrettet, da var Skonnerten Iris sjunket; kun den øverste Deel af Masten
							stod over Vandfladen og det engelske Flag hang sørgmodigt ned i
							Bølgerne, medens Kapitainens og hans Søsters afsjælede Legemer af
							Strømmen dreves langs somt ind paa Kysten.II.Der er en Plet i Dit øje,Der er en Bleghed paa Din Kind,Som viser klart og nøie:Der hviler Noget paa Dit Sind.Efter halvandet Aars Ægteskab bragte min Moder en Søn til Verden, og
							denne Søn kaldtes Arthur.Og det er da til Dig, kjære Arthur, til Dine manes, at jeg heiliger disse faa Blade. Mig tykkes, som jeg
							saaledes sidder her i min forfaldne Præstegaard, at jeg mærker en
							skjælvende Bevægelse i Luften over mit Hoved. Er det Din forklarede
							Aand, som besøger mig her i min Udørken? Vel, vi skiltes forsonede ad og
							det unaturlige Broderhad tilintetgjordes førend Du døde.Arthur blev øieblikligen min Faders Kjæledægge: lille Arthur maatte gaae
							med Fader paa Jagt og Fiskeri, lille Arthur maatte tænde Faders
							Tobakspiber og nippe til Faders Punscheglas og - hvad der
							allerstrengest overholdtes - lille Arthur maatte, ihvor uartig
							han end maatte tee sig, aldrig straffes eller endog blot mundtligen
							irettesættes af sin Moder. Og var det da, efter en saadan Opdragelse,
							noget Under, eller, maaskee rettere sagt, var det ikke naturligt, at
							lille Arthur blev næsviis imod sin Moder, hovmodig imod Tjenestefolkene
							og senere, da jeg var kommen til Verden, tyrannisk over sin mindre
							Broder? Jeg husker meget vel, at en af hans Hovedforlystelser bestod i,
							at staae tidligt op om Morgenen og foretage sig en Promenade gjennem
							alle Pige og KarleKamrene, hvor han da diverterede sig med at helde  Vand i de aabne, snorkende
							Munde. Han overtalte engang mig til at følge sig paa saadan en
							Morgenvandring og jeg skal ikke nægte, at det havde noget pudsigt ved
							sig at see, hvorlunde de stakkels Men. nesker pludseligt opvaagnede, nær
							ved at qvæles, og hvorledes der da, medens Ansigtet convulsiviskt
							fordreiedes, stode store Fontainer ud af Munden. - -Jeg var to Aar yngre end Arthur; og, medens jeg aldeles ikke var afholdt
							af min Fader, nød jeg min Moders fulde ømme Kjærlighed; ja, jeg kunde
							næsten fristes til at sige, at min Fader kun betragtede Arthur som sit
							Barn, medens omvendt min Moder ansaae mig som hendes egentlige kjsere
							Foster.Min Faders onde Lune tiltog med Aarene og især indtraf det hyppigen om
							Efteraaret, naar de vilde Storme oprørte Kattegattet. Naar Uveiret
							saaledes rasede udenfor, maatte flere af Gaardens Karle hele Natten
							igjennem ride langs Strandkanten og speide om der ikke var et eller
							andet Skib tilsyne, som stod Fare for at forlise. Kun naar Svaret lød
							negativt, beroligedes min Fader nogenledes. - -Og nu kunne vi da vende tilbage til Storsalen paa Høierup, hvor, som oven
							meldt, begge mine Forældre, Præsten, Kapitain Cornelius og En af min
							Faders fjernere Slægtninge vare forsamlede.Cornelius tog til Orde: »Olivia, Du har tilskrevet mig og bedet mig om
							skyndigst at komme ud til Dig; jeg seer, at Du ogsaa har anmodet Præsten
							om at komme, jeg seer endnu en anden mig ubekjendt Herre tilstede
							- hvad ligger Dig paa Hjertet? thi jeg haaber, at hvad Du
							yttrer i Dit Brev til mig og hvad den ærværdige Præst før i sin Tale
							sigtede til -  en
							Skilsmisse - nei, Olivia, saavidt kan det da ikke være gaæt?«»Det er gaæt saavidt, jeg kan ikke leve sammen
							med Harring!« lød min Moders Svar.»Og jeg kjender Harring,« raabte Cornelius noget forbittret, »jeg kjender
							hans gode og hans svage Sider og han er et godt Menneske i det Hele
							taget. Er det hans ulykkelige Sygdom, der har bortvendt Din Kjærlighed
							fra ham? den, vidste Du, at han plagedes af, dengang Du ægtede ham. Det
							er Din Pligt at pleie ham, ikke at anklage ham.«»Jeg tør ikke, kjære Onkel!« hulkede min Moder,
							jeg tør ikke leve sammen med ham.«Min Fader havde hidtil staæt taus og spændt, men nu blev Uroligheden
							synlig i hans Ansigtstræk, han blev dødbleg; idet samme hørtes et
							frygteligt Vindstød at tørne mod Vinduerne, og Kattegattet, i fuldt
							Oprør, begyndte sin rædsomme Larm; da saae jeg, at min Fader skjælvede
							og stirrede ængsteligt udad mod Stranden.»Hvad mener De, naadige Frue,« spurgte nu Præsten, »med det Udtryk: at De
							ikke torde.«»Qvindepassiar!« mumlede Cornelius. Da raabte min Moder: »lover mig Alle
							I, der her er tilstede, at hvad I nu høre skal aldrig tiere komme over
							Eders Læber, sværger det ved hvad I, hver især, holde for helligst.«Og de svore.Nu traadte min Moder frem paa Gulvet; hun holdt sig ikke længere
							fastklynget til Cornelius, men hendes Væsen var frit og hendes Holdning
							sikker, idet hun henvendte sig til min Fader: »Harring, hvorfor frygter
							Du Stormen, hvorfor er Du ængstelig til-  mode, naar Kattegattet er i Oprør? Din første
							Kone styrtede ikke Søen, men hun blev styrtet og den der gjorde det, det
							var Dig!«En stum Forfærdelse gjennembævede de Tilstedeværende; min Faders
							Ansigtstræk vibrerede frygteligt.»Du tilstod mig det den sidste stormfulde Nat,« vedblev min Moder, »Du
							tiggede mig først om at være taus med Din Hemmelighed, men senere truede
							Du mig med den samme Skjæbne; Du fortrød at Du havde betroet mig det, og
							- Du lagde Haand paa mig! See, Onkel, Sporene af
							Voldsgjerningen paa min Hals og siig mig saa, om Du vil have, at jeg
							tenger skal forblive her.« -»Ikke et Øieblik,« raabte Cornelius, idet han med Rædsel betragtede de
							blaae Pletter paa min Moders hvide Hals, »lad min Vogn forspænde, Du
							skal vende tilbage til mit Huus. Forbandet være det Øieblik, da jeg fik
							det Indfald at føre ham over til Ostindien!«Da stirrede min Fader vildt om sig, det mørke Øieblik traadte ind.
							»Hvad!« raabte han, »hvorfor gaaer jeg i Uniform, naar der ingen Krig er
							i Landet? Det er ikke sandt hvad Du siger, hun styrtede sig selv ud i
							Søen, men jeg har ingen Fred paa mig, det er hele Ulykken. Dybt i
							Bølgen, der er koldt og sort og hun har hvide Klæder, seer Du, de skinne
							igjennem det mørke Vand. Jeg var lidt hidsig, men jeg styrtede mig jo
							selv bagefter for at frelse hende. Kan jeg gjøre for, at jeg ikke fandt
							hende? Hvor er Arthur? Du skal lære at svømme, saa kan Din Fjende ikke
							drukne Dig!« -Atter kastede Stormen sig imod Bygningen, da styrtede min Fader
							bevidstløs baglænds om, ligesom  knust af Vindstødet. Alle undtagen min Faders Slægtning fjernede sig
							og Tilberedelserne til Afreisen gik for sig. Spørgsmaalet var nu blot
							om, hvo der skulde have Børnene, min Broder og mig. Da kom min Faders
							Slægtning ind i Stuen til os; han havde det Budskab til min Moder, at
							min Fader var kommen sig, men var dog gaaet tilsengs. Forresten lod han
							min Moder sige, at hun selv skulde fastsætte, hvad hun vilde have i
							Penge om Aaret; han bad hende om Tilgivelse og om ikke at dømme ham for
							haardt. Han var aldeles enig med hende om at der burde finde en
							Skilsmisse Sted; han vilde ikke selv risikere, at han i et mørkt Moment,
							uden selv at vide det, mishandlede hende. Een Ting bad han hende kun om,
							det var at tillade ham at beholde Arthur; han kunde ikke undvære Drengen
							og Drengen vilde selv helst blive hos sin Fader.I det samme aabnedes Døren og Arthur stod for os. Han havde grædt og det
							lod til at han var meget opbragt. »Stygge Moder,« raabte han, »slemme
							Moder har gjort Fa'er Fortræd, saa Fa'er er bleven syg. Og med Dig,
							Johannes!« henvendte han sig til mig, »med Dig skal jeg tale, naar vi
							begge blive store. Saa vil jeg fægte med Dig og skyde Dig ihjel, fordi
							Du ikke vil blive hos Fader.« Og dermed slog han Døren i og vi hørte,
							hvorledes han løb op til Faders Værelse.Efter et Qvarteers Forløb sadde vi tre, Cornelius, min Moder og jeg i en
							Wienervogn paa Reisen til Kjøbenhavn. Min Moder saae aldrig meer det
							herlige Høierup, men jeg var der if jor. Eiendommen er kommen i
							Fremmedes Hænder; Gaarden er malet op med en hvid Farve, før var den
							rød; de lange Alleer af 
							Kastanietræer ere omhugne, Buxbomshækkerne tilintetgjorte,
							Blomsterfloret uddøet - kort Alt syntes mig forandret,
							undtagen det balstyrige Kattegat, der buldrede tæt udenfor Haven.III.Saa Barnets Bygning sit Grundlag fik,Det blev som saa;Og Tiden lagde sit MosaikDerovenpaa.Aaret 1819 var for mig et Sorgens Aar; thi jeg mistede min saakaldte
							Onkel, Cornelius; henimod Vinteren blev jeg berøvet min Fader og
							Juleaften min Moder.Natten efter den Dag, da min Moder var bleven begravet, havde jeg een
							rædsom og een deilig Drøm. I den første syntes mig, at jeg stod foran
							min Moders Kiste, at Kisten vel var lukket, men at der var en fiirkantet
							Aabning i Laaget, saaledes at jeg kunde see Hovedet og Brystet paa den
							Døde, medens den øvrige Deel af Legemet skjultes af det sorte Træ. Da
							tyktes mig, at Orme og Utøi pludselig væltede ud af min Moders fromme
							Ansigt og af det fulde Bryst; de opaade alt Kjødet, saa at tilsidst kun
							Beensystemet var tilsyne. Da begyndte Dødningehovedet at nikke, det
							reiste sig op, snart kom de tynde Arme ud af Aabningen og endelig
							stræbte hele Skelettet, med krummet Ryg, at hasve sig ud af det smalle
							Hul. I det samme vaagnede jeg, skjælvende over hele Legemet, og mit Leie
							var drivvaadt af Angstens kolde Sveed.Den anden natlige Aabenbaring havde en mildere Form. Mig syntes, at Døren
							aabnedes og at min Moder, forynget til en deilig tyve Aars Pige, i et
							blegrødt Gevandt, traadte ind i Stuen. Hun havde en trearmet
							Sølvlysestage i Haanden og betragtede mig med et uendeligt veemodigt
							Aasyn. Men efterhaanden forandrede hendes Ansigtstræk sig og hun voxede,
							saa at sige, i Deilighed og en herlig qvindelig Skabning stod for mit
							Blik. »Hvad vil Du mig?« syntes mig at jeg raabte til hende. -
							»Eftertragt ikke,« forekom det mig at hun svarede, »hvad der aldrig kan
							tilhøre Dig.« Og hun satte sig ned ved mit Leie og en himmelsk Musik
							strømmede ud af hendes Mund, og, som hin Digterkonge siger, han, hvem
							jeg senere lærte at kjende, elske og beundre: »da var der ikke saameget
							af min Fader i mig, at jo min hele Moder traadte i mit Øie, - jeg græd.« Og Skikkelsen forsvandt, men den lever
							endnu i min Erindring, den viser sig endnu dagligen for mit Øie; man har
							i Mythologien ingen Gudinde for Veemod - hende var det, jeg saae hin Nat og hendes Billede er ikke
							siden bleven fortrængt, selv ikke af KratzensteinStubs Halcyone paa det
							kongelige Billedgallerie paa Christiansborg. Drømmen selv oplevede jeg i
							Virkeligheden for et Par Aar siden - kan det da undre Dig, at
							jeg elsker den og at min Tanke jevnligt dvæler ved den? -
							-Jeg og min Broder fik strax en Hofogstadsretsprokurator til Curator, det
							skjønne Høierup solgtes. Hvad vort Arvefald var, dengang Eiendommen
							solgtes, veed jeg ikke, men det erfarede jeg, at
							min Fader havde lidt betydelige Tab ved Pengeomvæltningen 1813. Som
							Følge deraf blev min Arvelod efter  Fader og Moder reduceret til femten tusind
							Rigsbankdaler, men jeg havde særskilt arvet fem tusind Daler efter Onkel
							Cornelius.Aarene ilte hurtigen hen og jeg tog efterhaanden første, anden og
							Embeds-Examen, den theologiske. I den Tid havde min Broder været Cadet,
							han var bleven Officeer, havde imedens været paa Opmaaling i Jylland,
							men havde senere taget sin Afskeed og levede i Kjøbenhavn, foruden af
							sin Formue, ogsaa af Informationer i Mathematik og de levende Sprog.
							»Han er,« sagde En af vore fælles Bekjendter, en Student Riegelsen, »et
							ypperligt Hoved, men, skjøndt myndig og fuldvoxen, saa ellevild som en
							trettenaars Dreng. Han skriver smukke Vers, men henkaster dem i et
							fortroligt Øieblik til sine Venner. Han omgaaes stadigen de muntreste
							Fyre i Byen, deeltager i deres Svire og er deres egentlige Anfører,
							skjøndt han ofte, som opvaagnende i Følelsen af sin Aands» overlegenhed,
							behandler dem som sine Undergivne og overøser dem med Haan og Spot. Han
							er en stor Ven af det saakaldte smukke Kjøn; han har den Vane, i en
							alvorlig Samtale, pludselig at bryde af og komme med et comiskt
							Spørgsmaal til den, med hvem han taler. Han har taget sin Afsked af en
							vis Uafhængighedssyge og - han bryder sig ikke en Smule om Dig, skjøndt Du er hans Broder!«»Og hvor seer Du ham?« spurgte jeg Riegelsen videre.»I Gjasstgivergaarden den sorte Hingst er hans og hans Kammeraters
							Samlingsplads. Men er det ikke pudsigt, at han benægter, at Du er hans
							Broder? han siger, at han slet ingen Familie har.«»Det maa jeg troe«, svarte jeg noget forbittret,  »han hilser mig ikke paa Gaden og jeg har
							ikke talt med ham siden jeg var sex Aar gammel.«»Jeg vil fortælle Dig,« afbrød Riegelsen mig, »en af hans Geniestreger,
							som fuldkomment charakteriserer ham. Kort efterat han af Magistraten var
							bleven erklæret umyndig - thi ogsaa den Skjæbnens Tilskikkelse
							har han maattet undergaae - begyndte han at speculere i
							Lotteriet. Hvad skeer? han vinder en Terne paa en femhundrede Daler.
							Strax tilsiger han syv af sine Bekjendter, - jeg maa indrømme,
							at han ikke forbigik mig,-og med disse syv sætter han sig
							tilvogns, for i Forening med dem at reise Gevinsten op paa en Tour
							omkring i Sjælland. Dog, Skjæbnen vilde have det anderledes; thi vi
							naaede ikke længer end til Blaustrød-Kro. Her - Du veed, det
							er simple Folk, som her drive Vertsskab - traadte vi ind
							ligesom Konen i Huset lagde en Kalkun paa tyve Andeæg, for at den skulde
							udruge dem. - »Hei,« - raabte da Din Broder, ere I
							alle enige med mig, saa forblive vi her indtil Ællingerne komme ud af
							Æggene.« - Vi samtykkede Alle, men forhindredes i at blive
							længere end fjorten Dage ved den uheldige Omstændighed - at de
							femhundrede Daler i den Tid vare opbrugte.«Tungsindig taug jeg og forlod Riegelsen; jeg ønskede, at han havde
							overdrevet sin Fortælling.IV.Halv Olding var han, halv galen Pog,Halv - Gud veed hvad;For hver Betragter en CifferbogMed tvetydigt Blad.Som Dreng hans bedste Moerskab det var,Naar med Faderens Gulduhr han spøgte;Da lyste hans Pande saa mild og klarOg Øinene som en Lygte.Det var et Varsel fra Evighed,Som tyded paa Livet siden:Thi Guldet spøgte han altid medOg hyppigt ogsaa med Tiden. Man tænke sig min Forundring, da jeg Dagen efterat jeg havde været oppe
							til theologisk Attestats og erholdt bedste Charakteer, modtog et saa
							lydende Brev: Min meget ærvserdige Hr. Broder!Jeg har med sand contentement og Vellyst erfaret, at Du har faaet
							laudabilem til Embedsexamen, naar Du nu blot ikke vil gjøre mig den
							Sorg, at blive til En af de Heilige. Har Du hørt Noget om det, at Grev
							H. til H-g skal have ansøgt Kongen om at blive creeret til
							Degn ved Helliggeistes Kirke? - Vi have ikke handlet
							broderligt mod hinanden, vi have ikke besøgt hinanden, ja saa at sige,
							naar vi skulle tale Sandhed, vi kjende ikke hinanden. I min Faders
							Dødsstund bad han mig hilse Dig, han lyste sin Velsignelse over os
							Begge, baade over den Tilstedeværende og den Fjerne. Jeg vil komme til
							Dig med det Første. Du veed da, at jeg er gjort umyndig? -Staae ene, foruden Bro'er og Mo'er,Det tyktes mig eengang deiligt;Saa kan Du vælge fra Syd til NordDet Stade, som meest er beleiligt;Saa kan Du vælge ved ØresundKontoiret og Toldtariffen,Hvad heller tumles i Shakspears LundPaa Pegasus, Gangergriffen.Saa kan Du vælge den geistlige StandOg famle, som Fiere har famlet,Hvad heller paa Scenen spille Din MandSom Romeo eller som Hamlet;Saa est Du Din egen Autokrat,Kan færdes med frieste Villie -Dog fik jeg aldrig Friheden fat,Skjønt ugeneert af Familie.Jeg forsikkrer Dig, kjære Johannes, at jeg siden min Faders Død ikke har
							interesseret mig for nogen levende Person. Kun ham elskede jeg af mit fulde Hjerte, ham
							kunde jeg gjøre Alt for, o vidste Du, hvor godt vi to kom ud af det med
							hinanden! »Arthur,« sagde han ofte til mig, »blot for Din Skyld gad jeg leve, thi Du er min eneste Trøst.«
							- Siden den Tid, da jeg jordede ham, har mit Hjerte været en
							Jordklump, hvor ingen lægende Urt, ingen Blomst kunde trives; thi Du
							veed jo nok, at jeg aldrig har brydt mig om min Moder. Dog:Nu kjender jeg ikke til Sønnens Lyst,Og ei til de barnlige Taarer;Jeg har kun smult ved Naturens Bryst,Laant Blodet af hendes Aarer.Hvad ikke jeg kjender, tier jeg om,Urokket staae Hvermands Throner!Og Barnets Følelser staae for min Dom,Som fremmede Religioner!En anden Aarsag, hvorfor jeg ikke har søgt Din Omgang, men har nøiedes
							med de faa Korn, som jeg har nippet i Hønsegaarden, kan jeg angenehmt
							udtrykke saaledes:Du vælge Dig Venner til Hjertero,Men vel Du Dig for maa see:Du vælge Dig Een, Du vælge Dig To,Men aldrig Fleer end Tre. - -Min Helbred er daarlig, thi mit Bryst er sygt og en hektisk Rødme farver
							mine Kinder, netop saaledes som Stormenes Kulde maler Efteraarsbladene
							røde: det tyder paa - min forestaaende Tilintetgjørelse!
							Forstaar Du mig? vi ville vorde Venner, inden vi skilles ad. Vær hjemme
							imorgen Aften, saa kommer jeg op til Dig.Din Arthur Harring. Kjøbenhavn den - jeg har ingen
							Almanak, - Du maa undskylde.V.Vi komme hid som muntre Gjæster,Og vi vil drikke, det vil vilVi er ei sortbeklædte Præster,Men vi gaae løs paa Svireri.Jeg gjennemlæste flere Gange dette besynderlige Brev og søgte at uddrage
							Arthurs Charakteer af de faa Linier, som han havde sendt mig. Letsindig
							maa han da være til det Yderste, tsenkte jeg ved mig selv, men jeg
							synes, at der lyser megen Godhed ud af det  Hele. Det der smertede mig meest, var
							Antydningen om at hans Helbred var nedbrudt; alt andet kunde
							redresseres, men dette ikke. Han havde imidlertid gjort det første
							forsonende Skridt, og det stod nu til mig at besvare hans venlige
							Hilsen: jeg ilte derfor strax hen til Riegelsen, for hos denne at faae
							Arthurs Bolig at vide, og han sagde mig, at det var Nr. 20* ved
							Vestervold.Jeg traadte ind ad Gadedøren og hørte en umaadelig Larm oppe i Huset, jeg
							skyndte mig opad Trapperne. Paa tredie Sal fandt jeg en Dør, hvor der
							stod: Lieutenant Harring, men selve Døren blev bestormet af en
							Skomagerdreng og en temmelig velklædt Kone.»Er Hr. Lieutenanten maaskee ikke tilstede?« spurgte jeg.»O jo, min Sæl er han saa,« svarede den qvindelige Furie, medens den
							sorte Skomagerdreng med et impertinent Griin hamrede paa Døren med
							Hænder og Fødder, »men han vil ikke lukke os op.«»Heisa, Hr. Lieutenant!« raabte Skomagerdrengen ind ad Nøglehullet, »jeg
							skal hilse fra min Mester, at her er Deres Regning. Et Par nye Støvler
							syv Rigsbankdaler, et Par forføddede fire Daler, et Par Dandseskoe
							(formodentlig opslidte i en Dandsebod udi en Langsomvalts med Mutter
							Vaskerkones Datter, Sybille), tre Daler tre Mark, en Bod paa en Støvle
							otte Skilling, en Bagflik tolv Skilling - aa vær saa god og
							luk op, nu saae jeg jo gjennem Hullet, at De gik over Gulvet.«
							-»Og jeg,« begyndte Konen at skrige, »tør udbede mig Deres behagelige
							Opmærksomhed medens jeg tydeligt oplæser Deres Regning for den fremmede
							Herre, der staaer herude med Slængkappe paa. Lyder  som saa: tre Skjorter (Herren har nok kun
							fire ialt) à sex Skilling, sexten Par Flipper à tre Skilling, eet Par
							Uldsokker fire Skilling - - -
							-.«Her begav jeg mig skyndsomst nedad Trapperne, thi jeg hørte, at min
							Broder dreiede Nøglen om for at lukke op. Jeg vilde ikke for al Verden
							have, at han skulde blive vidende om at jeg havde været Vidne til denne
							deklamatoriske Morgenunderholdning. Men førend jeg var kommen eet
							Stokværk ned ad Trappen, blev Skomagerdrengen med en anstændig Fart
							slynget over Rækværket ned efter mig; min Broder ramte mig med Drengen
							lige i Ryggen, saa at jeg styrtede omkuld, medens et vældigt Kladsk oppe
							paa Trappen gav en grundet Formodning om at Vadskerkonen havde faaet et
							kraftigt Ørefigen. Naar der nu føies til, at en uhyre Hund foer efter
							mig og Skomagerdrengen, og truede med sin gigantiske Flab at sluge os
							levende, kan man vel ikke undre sig over at jeg og Drengen realiserede
							den iilsomste Retirade. En Minut efterat vi vare slupne udaf Døren, kom
							ogsaa Vadskerkonen, hvis blussende høire Kind tydeligt nok røbede hvilke
							Fataliteter den saaledes i det aarle Morgengry havde maattet undergaae,
							men oppe paa Trappen lød der endnu en betydelig Gjøen, som, advarende
							imod gjentagne Besøg, endelig hendøde i en douce Brummen. »Jeg lader ham
							indklage for Forligelsescommissionen,« jamrede Konen. »Og jeg,« hylede
							Drengen, »vil aldrig gaae mere med Regninger til ham, det skal den store
							Christian gjøre.«Jeg gik hjem, men besluttede dog om Eftermiddagen at gjøre endnu et
							Forsøg paa at faae Arthur i Tale førend han om Aftenen kom til mig. Jeg
							gik  derfor atter til
							Vestervold og stod nu anden Gang udenfor hans Dør, men forhindredes fra
							at gaae ind ved at høre en forvirret Larm i Stuen; jeg lyttede og søgte
							at dechiffrere dette underlige babyloniske Sprog og Resultatet af min
							Undersøgelse blev da, at de forskjellige, forvirrede Lyde vare Klingen
							med Glas og Raslen med Flasker, Trumfen i Bordet og Nynnen af stygge
							Viser, høirøstet Latter og Kasten med Tærninger. Tungsindig vendte jeg
							hjem og lavede Alting til til Modtagelsen af den sjeldne Gjæst: jeg hang
							en frisk Blomsterkrands over min Moders Portrait, jeg dækkede Bord og
							satte Viin under Kakkelovnen og ventede nu taalmodigt paa Gjæstens
							Ankomst.Men Vægteren havde alt raabt ni og ingen Arthur var endnu kommen tilsyne;
							jeg begyndte at mistvivle - da jeg pludselig hørte flere
							Instrumenter spille op nede paa Gangen. Den strygende og blæsende Musik
							kom op ad Trapperne; jeg kunde høre en afskyelig Clarinet og en, om
							muligt, endnu falskere Violin, medens et Valdthorns forfærdelige Brøl
							bragte det skrøbelige Huses Mure til at skjælve. Min Dør fløi op og et
							heelt Tog traadte ind i min Sal.Forrest gik Arthur med en Dame under Armen; hun havde en lille sort Kaabe
							paa og en Vifte i Haanden og hun støttede sig ømt og fortroligt til
							Arthurs Arm. Arthur saae echaufferet ud og nærmede sig mig med usikkre
							Skridt, forresten opfyldtes Værelset af ti til tolv Mennesker af et
							temmeligt brutalt Udvortes og midt iblandt dem bemærkede jeg Riegelsen.
							Denne Sidste nærmede sig mig pludseligt, bukkede, men hvidskede mig med
							det samme i Øret: »hold gode Miner, thi disse Mennesker ere berusede.«
							-Instrumenternes Støien vedblev efterat Kapellet var traadt ind i Salen og
							forøgedes med hin frygtelige Bulbiders Tuden, med hvilken jeg alt
							iformiddags havde gjort Bekjendtskab.»Jeg maa gjøre Dig,« tog min Broder til Orde, idet han søgte at ordne
							sine Tanker, »noget nærmere bekjendt med vort Selskab - jeg
							haaber dog, at jeg har den Ære at tale med min Broder, Hr. Johannes
							Harring? - aha, jo jeg kunde nok see det. Denne Dame er Jomfru
							Rikke T-.«Jeg gyste tilbage, da han nævnte dette Navn; hun var En af Byens meest
							berygtede Qvindfolk. »Og hende,« raabte jeg, »gaaer Du med under Armen!«»Ja, hvorfor ikke det?« svarede Arthur, »jeg veed ikke af at hun har
							noget Udslet, der kunde smitte mig. Forresten dandser hun fortreffeligt,
							nu skal Du strax see - aa, lille Rikke, dands den bekjendte
							Sarabande for min Broder og I, Musikanter, spiller op, jeg vil selv
							tractere Violinen.«Og nu begyndte da atter den infernale Musik, medens min Broder paa
							eengang spilte Primoviolinen og dandsede med Damen. Donnæns Gebærder
							vare naturligviis særdeles uanstændige og min Broder gav just ikke
							synderlig efter i det Kapitel saa at jeg ved at see paa hende
							uvilkaarligt kom til at tænke paa Ariosto i hans sjette Sang:Su per la soglia, e four per le colonne,Corron scherzando lascive donzelle,Che se i rispetti debiti alle donneServasser più, sarian forse più belle.Med en mageløs Aplomb dreiede hun sig paa Taaspidsen og uddelte smaa
							Ørefigener og andre ømme 
							Kjærtegn til Orchestret og Tilskuerne. Pludseligt taug Musiken; hun
							havde dandset sig træt og lagde nu Guitarren hen, min Broder blev
							staaende maalløs og ubevægelig midt paa Gulvet. Han lagde sin høire
							Haand paa min Arm og pegede med den venstre hen paa Væggen; »for Himlens
							Skyld, Johannes!« raabte han, »hvem er den Dame med Krandsen over
							Hovedet?«»Vor Moder, Arthur!« sukkede jeg. Da blev han kridhvid i Ansigtet og to
							tunge Taarer randt ned over hans Kinder. Han hævede Lysestagen op i
							Veiret, for nærmere at betragte det skjønne Hoved og fiere og fiere
							Taarer væltede ud af hans Øine. »O Moder,« jamrede han, »skulle vi
							saaledes gjensees? Da jeg sidste Gang som niaars Dreng saae Dig, var jeg
							uartig imod Dig og nu da jeg staaer voxen foran Dig, saa er jeg i den Tilstand! jeg kan ikke trygle om Din
							Tilgivelse, thi Du hører mig ikke, jeg kan ikke kysse Din Haand, thi den
							er vissen og kold. O Johannes, hun maa være meget vred paa mig, jeg har
							ikke tænkt paa hende siden den Dag at hun og Du reiste fra Høierup!«»Husk,« trøstede jeg ham, »at Lidenskab og Vrede ikke medtages i Graven;
							Trækkene ere blide og Aasynet er roligt paa den Døde. Kun Kjærlighed
							lever i Urnen, men Hadet bliver oven Mulde hos os stakkels
							Efterlevende.«»Lad det Maleri afcopiere,« bad Arthur, »saa skal jeg betale Dig i
							Begyndelsen af næste Maaned. Hør, er det ikke pudsigt, hvorledes man kan
							gaae over fra Fuldskab til den ædrue Tilstand? Nu er jeg mig selv
							mægtig, før vidste jeg ikke hvad jeg gjorde. Mennesket er et fleersidigt
							Talent, han kan baade  være
							ædru og drukken. Min Compliment til Dem, min smukke Moder, vi skulle
							altsaa sees paa mit eget Værelse!« og hermed vendte han sig med et
							letsindigt Buk fra Portraitet og betragtede med synligt Velbehag sine
							Ledsagere.Disse værdige Personer havde imidlertid grouperet sig omkring det Bord,
							hvorpaa den Arthur og mig tiltænkte Aftensmad stod, og her vare de da
							ivrigen beskjæftigede med at anrette de største Ødelæggelser i
							Madvarerne. Isærdeleshed steeg min Forbittrelse høit, da jeg saae Donna
							Rikke dele en Kapun med Arthurs store Hund. Imidlertid fattede jeg mig
							og gik hen og skjænkede de Par Flasker Viin om, der stode under
							Kakkelovnen. Signora Rikke proponerede Vertens Skaal og Arthur
							forsikkrede, at det vilde være meget uhøfligt af mig, om jeg ikke vilde
							klinke med hende og det øvrige Selskab. Nu dannede min Broder en Basun
							af et Landkort, der var klinet paa Pap; En af Ledsagerne greb Violinen,
							en Anden Clarinetten, medens min Broder og hans Hund kappedes om at
							frembringe de meest uharmoniske Toner og saaledes blev da min Skaal
							drukken under en klingende Fanfare. Men da nu Maden var sluppen og Vinen
							var drukken, længtes Selskabet nok efter en større Tumleplads for deres
							Virken, de begyndte at skrabe med Benene og give deres Mishag tilkjende
							over at Arthur ikke gav Signal til Opbrud. Da greb han mig om Armen og
							førte mig hen til et Vindue. »Johannes!« sagde han, »døm mig ikke for
							haardt, men husk, at ligesom der ikke findes to eensdannede Blade paa et
							Træ, saaledes gives der heller ikke tvende eensdannede Sjæle paa den
							hele Globus. Du har ikke de samme Lyster eller Liden-  skaber som jeg, men Din Trang og Din
							Hu staaer til noget ganske andet. Men nu gives der nogle eenfoldige
							Mennesker, som ikke kunne begribe, at Andre kunne tænke, ønske og handle
							anderledes, end de selv; fordi at de selv ikke kunne lide engelsk
							Porter, ville de have at alle Bryggerierne ved Themsen skulle gaae ind
							og hele Verden skulde drikke Thevand. Jeg hylder Munterheden, men Du er
							alvorlig; nu vel, lad Ingen af os gaae den Anden i Veien. Ørnen kan ikke
							svømme, Rensdyret kan ikke flyve, Fisken kan ikke synge og jeg kan ikke
							græde. Og nu, min alvorlige Broder, nu maa Du lyse os ned ad Trapperne,
							thi jeg havde nær forvredet mit Been, da jeg gik herop.«»Lad for Guds Skyld,« raabte jeg, »ikke det Feiltrin afskrække Dig fra at
							besøge mig tiere, »og« - vedblev jeg leende - »tro
							endelig ikke, at Dit Besøg vilde være mig mindre kjserkomment, mindre
							interessant, om Du for Fremtiden kom ene og uden
							Harmoniemusik.«»Aa,« svarede Arthur, »jeg er ligesom Uglen, Minervas Fugl, saasnart jeg
							om Natten viser Verden mit smukke Aasyn, flokker der sig strax omkring
							mig en Skare ubetydeligere Fugle og ledsager min lette Flugt med Hyl og
							Huien.«Hermed trykkede han min Haand og jeg gik foran Toget med Lyset i Haanden
							nedad Trapperne. Men, ak, hvad jeg havde anet og befrygtet, skete: langs
							nedad Trapperne udførtes atter en stor Symphonie, hvor Donna Rikkes
							Guitar iværksatte en skingrende Væddestrid med min Broders Hoboe.
							Huusfolkene tittede nysgjerrigt udaf Kjøkkendørene, men jeg tryglede
							forgjæves om Taushed. Endnu heelt langt  ude paa Gaden vedbleve de gale Mennesker at
							spille op, indtil Vægterens Pibe bevirkede, at Skaren adsplittedes; man
							hørte forvirrede Raab, en Lyd som om en Violin blev slaaet mod
							Steenbroen, man hørte Latter og en høi qvindelig Stemme, der
							protesterede mod en forestaaende Bortførelse til »Hullet«. Og endelig,
							for at gøre min Ærgrelse fuldstændig, stod min Vært paa Trappen,
							ventende paa mig, for, i Anledning af Spektaklerne paa Gangen, at sige
							mig op.VI.Naar Vinden er god, saa seiler jeg bort,Til Fyen, eller muligt længere fort,Men vil Du mig noget, saa skriv mig til,Jeg er Din Broder og svare da vil.En fire Uger efter at denne Aftenscene fandt Sted, stod jeg en Formiddag
							med Copien af min Moders Portrait udenfor Arthurs Dør. En ganske ung
							Maler, B-z, havde afcopieret Billedet og Foretagendet var
							lykkedes udmærket. Faa Aar efter reiste den talentfulde Kunstner
							udenlands - Tydskland misundte os ham - han satte
							Foden over Alperne - hans Hu stod til det blaa Italien, der
							hvor de opgrave (som Digteren siger) den fjerne Oldtid af Markerne
							- da døde han og Danmarks Hjerte blev, da hans sidste
							Mesterstykke kom til hans Fødeland og, hyllet i Flor, ophængtes paa
							Udstillingen i Kjøbenhavn, deelt mellem Sorg og Beundring.Jeg lyttede udenfor min Broders Dør, men jeg hørte ingen Menneskestemmer;
							jeg bankede paa - »kom ind!«Min Broder sad og læste og ved Siden af ham i Sophaen sad en smuk lille
							Dreng og skrev.»Gaa, Georg,« sagde Arthur til Drengen, »saa skal jeg læse med Dig i
							Eftermiddag. Kummerfuldt Arbeide, at være Rygpidsker, Johannes; men jeg
							faaer det ret godt betalt, det er min Verts Søn. Et lille Glas Viin,
							eller muligt en Cognac?«Jeg betakkede mig, men satte mig ned ved Siden af ham. »Jeg er af en
							anden Anskuelse, end Du,« sagde jeg, »angaaende Skole- og
							Opdragelses-Vassenet, ja, jeg er endog af en saa modsat Mening, at jeg
							om otte Dage reiser fra Byen, for at blive Huuslærer paa en Herregaard.«Arthur foer op og korsede sig: »Er Du besat? Du, en theologisk Candidat
							med bedste Charakteer, Eier desuden af tyve tusind Daler, Timelærer i
							Byens første Skoler, (ja det var nu rigtignok en af de maadeligere
							Egenskaber), Du vil forlade Kjøbenhavn, den muntre Hovedstad, for at
							-«Her bankede det paa Døren, Arthurs Ansigt formørkedes, men opklaredes
							strax, da han saae, hvem det var.Den Indkommende var en høi Mand i blaa Chenille; han havde noget galt ved
							Øinene paa Grund af at han engang i Dyrehaven - thi han var
							kommen hertil som Markskriger - havde fordærvet sit Syn
							derved, at der ved et Kunststykke sprang ham noget Krudt i Ansigtet.»Ah,« raabte min Broder, idet han kjælent lagde Hovedet ned paa den ene
							Skulder og sødtsmilende truede ad den, maaskee ubehagelige, Gjæst med
							Pegefingeren: »det er ikke smukt bandiet af Dem, Hr. G-! Blot
							jeg tøver to Dage over Terminen, saa  hjemsøger De mig strax. Men kan da ikke et
							Menneske have Forfald? See her, Utaknemmelige, her er en Liste over alle
							mine Creditorer, nei, see blot, siger jeg. Hvem staaer øverst? Hr.
							Skrædermester G-. De skal først og fremmest betales; min Ære
							tilsiger mig, at det er min Pligt - De har jo givet mig
							Credit, skjondt De vidste, at jeg var erklæret umyndig. Ja, De kan troe,
							at jeg havde Ubehageligheder med ham, der staaer antegnet som Nr.
							Elleve. Han vilde være Nr. Eet, Kanaillen, men jeg svarede: nei, min
							ærlige Skræddermester, Hr. G-, skal være Nr. Eet. Spørg min
							Broder ad, ja, det er min Hr. Broder, der sidder, han kan være mit Vidne
							til at jeg skjændtes meget længe med det fordømte Nummer Elleve
							- en trodsig Karl. Forresten, min gode Hr. G-, saa
							benyttede jeg samme Leilighed til paa det kraftigste at anbefale Dem til
							min Broder, aah, det er en ganske anden Mand, end jeg. Jeg er bleg og
							skrantende, som en Hvidroe, han er sund og rød, som en Rødbede
							- Alt en Følge af den forskjellige Levemaade. Ogsaa lovede
							han, at han skulde lade sye en Sommerfrakke hos Dem. Kan jeg da gjøre
							meer for Dem, min kjære, gode Hr. G-?«Under denne lange Tale saae jeg, at Arthur ideligen gjorde nogle for
							Skrædderen skjulte Haandbevægelser hen til Hunden og Dyret forstod
							fuldkomment de fine Vink. Knurrende luskede den omkring Skrædderen,
							biæffede og fremviste af og til et udmærket Tandsystem; ikke heller var
							Hr. G- en rolig Tilskuer, men retirerede langsomt hen imod
							Døren.»Slem Hund,« talte Hr. G- med sin tydske Dialekt, »aha,
							Lieutenanten ingen Penge endnu? still  Hund! ja ja, faaer vente til de kommer
							- ruhig, mein Hund, bin guter Freund - min Herr vil
							hae en Sommerfrack, jeg kjender godt Hr. Canditaten af Namen -
							ah den Hund, den Hund - naar maa jeg høre op hos Hr.
							Lieutenanten, næste Uge? binnen fjorten Dage? ach, es kommt ein Wechsel
							heute!«Min Broder lovede Manden sine Penge med det allerførste og Hr.
							G- ilede udaf Værelset, idet han kastede skye Blik hen paa
							Hunden.»Saaledes maa man fægte sig gjennem Verden,« raabte Arthur leende, da
							Manden vel var borte; og han viste mig da en ti elleve forskjellige
							Lister, hvor Creditorernes Navne stode paa hver især i en forskjellig
							Orden.Men jeg var ikke stemt til Latter. »Arthur!« tog jeg til Orde, »Du er i
							Pengeforlegenhed, henvend Dig til Din Broder, Intet er rimeligere. Følg
							hjem med mig, Du skal faae saa mange Obligationer, som Du vil.«»Bryd Dig aldrig om sligt,« svarede han endnu muntrere, »men lad mig om
							den Ting. Jeg er nu eengang saaledes vant til denne Kræven, at jeg ikke
							kan undvære den. Ligesom jeg nu engang er vant til at sove, spise, gaae
							opreist, læse Bøger, saaledes er jeg ogsaa vant til at have Gjæld, og
							Pengeforlegenhed er for mig blevet til en af Livets første
							Fornødenheder. Aanden er altid i Bevægelse, jeg har ingen Ro, men er
							nødt til at speculere, at see mig om efter Udveie, at gruble efter
							Undskyldninger. Naar jeg gaaer ud fra, at Hvile, at Dødsstilhed, at
							Tilintetgjørelsen ere de værste Onder, den sørgeligste Tilstand, saa maa
							jeg elske den Tankevækkende, oplivende, stimulerende Gjæld, som et
							virkeligt Gode; den tvinger 
							mig til at tænke, den pirrer de slappede Aandsevner, jeg lever et
							potentieret Liv og dette Sidste er mig saa meget vigtigere, som jeg
							- snart kommer til at forlade Livet.«Dette Sidste sagde han med dæmpet Stemme og en dunkel Rødme foer over
							hans blege Kinder; Taarerne traadte mig i Øiet. Skal jeg miste
							øieblikligen, tenkte jeg ved mig selv, hvad jeg saa nyligen fandt, og
							skal jeg strax igien vorde en frændeløs Stakkel? Skal han, som nu staaer
							for mig i ungdommelig Munterhed, saa tidligt gaae den Vei, som ellers
							naturligst kun betrædes af Oldingen? Ligger der muligt over hans
							uskyldige Hoved en Forbandelse fra Havets Dybder, en Forbandelse, som
							egentlig nærmest burde have ramt hans Fader? - Jeg afbrødes
							ved hans Tiltale:»Seer Du denne unaturlige Rødme, Johannes?« sagde han muntert, idet han
							pegede paa sin Kind, »troer Du det er Sundhed? det er det ei. Har Du
							ikke seet om Foraaret, naar Valdbyerne bringe det første Græssmør
							tiltorvs, at dette Smør er saa overraskende guult? troer Du denne Farve
							er naturlig? det er Gurgemeie, det er Unatur, og saaledes er ogsaa det
							Røde paa min Kind. Det er mit Bryst, Johannes, som er daarligt.«»Er det saaledes fat,« afbrød jeg ham hastigt, »saa skal Du reise
							øieblikligen, til Frankrig, til Italien; maaskee kan Du komme Dig i det
							varmere Strøg, og Penge skal Du faae hos mig.«»Tak for dit Tilbud,« svarede han, »men ogsaa det maae jeg afslaae. Mig
							hjælper ikke meer Forandring af Opholdssted og Skiften af Klima. Døe
							skal jeg formodentlig snart og saa vil jeg døe her, omringet af  mine Venner. Men Guds Død, er
							det ikke Mandag idag? havde jeg ikke nær glemt det Allervigtigste!« og
							med hurtige Skridt gik han udaf Døren og jeg hørte ham raabe paa: Claus!Jeg hørte en Mumlen udenfor paa Gangen; jeg hørte min Broder gjentagne
							Gange nævne nogle Talstørrelser - endeligen kom han tilbage
							ind i sin Stue.»Hør mig,« sagde han særdeles venligt og indsmigrende, »Du er meer end
							min Broder, thi Du er min - Ven. Jeg
							har ikke været istand til, fra Begyndelsen af, at kunne vælge Dig til
							min Broder, men nu er jeg voxen, myndig,
							(skjøndt i juridisk Betydning umyndig) og med fuldmodent Overlæg
							udkaarer jeg Dig til min Ven - jeg
							lægger Meer i det Ord: Ven, end i Ordet: Broder; thi Forholdet
							Broderskab bestemte Gud, men jeg, jeg selv, udseer mig mine Venner: jeg skaber mit
							Venskab.«Jeg forundredes høiligen over denne Introduction, men nøiedes med at
							forsikkre ham om at jeg ikke alene følte mig smigret, men ubeskriveligt
							lykkelig over at hans Valg var faldet paa mig.»Jeg seer paa dine Ansigtstræk,« vedblev han leende, »at Du forundrer Dig
							over, at jeg sætter saa liden Priis paa Slægtskab, men tilgiv: jeg har
							mine Grunde. Jeg veed, at Du kommer til vor fælles QuasiTante,
							Generalinde B-, men Du veed maaskee ikke, at jeg i de senere
							Aar ikke er kommen der alene for din Skyld, reent ud sagt, blot fordi
							jeg skyede dit Selskab. Generalinden følte sig piqueret over denne
							»Mangel paa Opmærksomhed« og behagede at revanchere sig paa det
							eclatanteste. Hun fik at høre, at jeg
							- uden at ændse om hvad hun saaledes havde hørt af sine Sladdersøstre, var sandt eller
							usandt, - søgte min Afsked og at jeg, som man siger, søgte
							offentlige Steder; øieblikligen udspreder hun det Rygte, at jeg i tre
							Maaneder ikke har gjort andet, end spille Kort i »tre Ruller« og i »blaa
							Stud«, Steder, som Du vistnok veed, hvor kun Avlskarle og Melkekudske
							søge deres kortvarende Tidsfordriv, og dog« - her foer der Lyn
							ud af Arthurs Øine - »dog forsikkrer jeg Dig, at jeg i den
							nævnte Tid af de tre Maaneder havde været paa Opmaaling i Jylland, mange, mange Miil fra hendes Naades
							ubehagelige Nærhed.«»Jeg kan ikke nægte,« sagde jeg, da han saae mig stivt i Øinene, »at hun
							ogsaa har fortalt mig det.«»Seer Du, Johannes!« raabte han fnysende, »det er Familieskab: at være
							den Første til at anklage, den Sidste til at forsvare den stakkels
							Slægtning og at være bagefter den Sidste til at
							række en hjælpende Haand til Frænden, hvis han har snublet, o, det er
							altsammen det nære Familieskab! - - Dog det var ikke
							det, hvorom vi skulde tale. Du vil reise? hvorhen?Jeg nævnte ham Herregaarden i Jylland samt Proprietairens Navn; han
							studsede: »derhen?« raabte han, medens en usædvanlig Glands spillede i
							hans Øine, »reiser Du derhen? - - - jeg
							har selv reist derigjennem - men det var om Natten -
							Johannes, hør, dersom Du -«I det samme Øieblik bankedes der paa Døren og en Soldat traadte ind med
							en Seddel i Haanden.»Naa, Claus,« spurgte min Broder, »der var da Intet iveien?«»Jo,« svarte Claus, »der var det i Veien, at Herren  ikke havde 1øst den sidste Seddel, hvisaarsag
							Collecteuren ikke vilde skrive denne af.«»Saa maa Du lægge Pengene ud,« raabte Arthur bistert.»Jeg eier Kronedød kun sex Skilling,« lød det veemodige Svar, »men jeg
							har faaet et Par Ridestøvler af Herren, dem vil jeg sætte i Pant hos
							Collecteuren.«»Dumt Sludder,« raabte min Broder, »den gamle iisgraae Collecteur har jo
							Podagra.«Her afbrød jeg Samtalen ved at raskke Arthur min Brevtaske og tilbyde ham
							at tage hvad han lystede. Han aabnede den hurtigt og foer høit i Veiret
							med alle Overraskelsens Fagter: »Himmel,« raabte han, »hvilket Syn! kom,
							Claus, og see med. Tierter, Femmere, og, Gud tilgive mig alle mine
							Synder, to Hundreder. Betragt isser det sidste, det vil vare længe inden
							dit Øie vil falde paa noget lignende. Der er en Tiert, løb til
							Collecteuren, og - saa kunde Du gjerne tage en Bouteille Petit
							Bourgogne med paa Veien. En Mark gives Dig for din Uleilighed.« Og
							Karlen løb som om han havde havt en Bremse til Forfølger.Jeg var imidlertid gaaet hen til Vinduet og havde anstillet høist
							sørgmodige Betragtninger over Arthurs Adfærd. Da jeg tilbød ham Penge
							til at betale sin Gjæld med, afslog han dem; da jeg tilbød ham dem, for
							muligt derved at frelse sit Liv, sagde han ligeledes nei; men nu modtog
							han dem, og hvortil? til en Flaske Viin og en Lotterieseddel!Da jeg vendte mig om, stod han og betragtede Portraitet, som jeg havde
							medbragt til ham. »Veltruffet!« raabte han, idet han hængte Billedet ved
							Siden af vor Faders, »herligt afcopieret! skjønne Moder, saaledes tænker
							jeg mig Dig, og jeg haaber, naar jeg om  en føie Stund skal møde Dig i bedre Egne, da
							at see Dig, saa smuk, saa livsfrodig, som Du viser Dig her for mig fra
							det stive Lærred. I Livet afsondrede Du Dig fra ham, hvem Du nu i Døden
							fredeligt hænger ved Siden af; o Johannes, troer Du virkeligt, at Rygtet
							sagde Sandhed, dengang det fortalte, at han, som hænger der paa Væggen
							og hvis melancholske Træk tyde paa et godmodigt Sindelag, en sværmerisk
							Aand og et - jeg kunde næsten sige-qvindeligt
							Hjerte, han, hvis blide Egenskaber staae nedarvede udpræget i dit fromme
							Ansigt, siig mig, troer Du virkeligt, at han har kunnet været istand
							til, trods alle menneskelige Følelser, at styrte sin første Kone ud i
							Havet? raaber virkeligt Bølgen op til Landjorden, hvor hans lille Grav
							er, og beretter den hans Brøde? O, hvad er dog denne menneskelige Natur,
							naar endogsaa han har kunnet falde! Tie stille!
							han selv har betroet mig det Hele - og fra det Øieblik af
							syntes Verden mig mørk og ubehagelig, fra det Minut sørgede jeg over
							Menneskeheden, fra hiint bedrøvelige Secund søgte jeg at drukne mine
							mørke Grublerier i -« her bankede Claus paa Døren -
							»et Ocean af Cognac, en Himmel af Rødviin.«Troligt overleverede Claus sin Herre Lotterieseddelen, men endnu mere
							behændigt skjænkede han Viin i Glassene, og forglemte ikke at fylde eet
							til sig selv.»Drik, Johannes,« sagde min Broder til mig, »og Du Claus, skjænk et
							fjerde Glas til min Moder. - Hør, jeg lider ikke, at den
							christelige Religion adskiller Livet saaledes fra Døden, at der ikke fra
							os gaaer nogen Vei til, at der ikke for os gives nogen Berørelse med
							Urnen, undtagen gjennem et mørkt og tvivlsomt Taageflor.
							Hvorfor tænke stedse med Kummer paa vore Kjære?
							nei, Johannes, anderledes tænkte de Gamle: de Døde deeltoge i de
							Levendes Gjæstebud, Timeglasset stod ved Siden af Bægeret, og Oldtiden
							havde sine Libationer! Modtag, søde Moder, det
							første Glas Viin af denne Flaske - din Arthur mener Dig det
							godt!« og han kastede et Glas Viin paa Gulvet, medens han med den anden
							Haand vinkede til Karlen, at han skulde gaae. Paa hans vaade Blik kunde
							jeg see, at han med Andagt mindedes den Afsjælede - men om
							Taaren hidrørte fra ungdommeligt Sværmeri eller om den bevirkedes af en
							stærk Nervesvækkelse, om Christus stod afpræget i hans Ansigt eller om
							det var Bacchus - det kunde jeg ikke med Vished bestemme.Jeg vovede i dette Øieblik at gribe hans Haand og med broderlig Ømhed at
							bebreide ham den Ringeagt, han udviste mod sit Helbred og sit Legeme;
							jeg bemærkede, at det Selskab, han til dagligdags søgte, just ikke var
							det meest passende, men herom vilde han Intet høre.»Tag Dig iagt med mig,« sagde han alvorligt, »hvis Du ønsker, at vort
							Venskab skal have nogen Bestandighed. Søg aldrig at indskrænke min
							Frihed og beed mig ingensinde om at forandre min Levemaade. Husk paa, at
							jeg som Republikaner af Principer, sætter min personlige Uafhængighed
							over alt Andet i Verden. Den militaire Disciplin mishagede mig og jeg
							søgte min Afsked; vil En af mine Venner hovmestere mig, saa ophører han
							at være min Ven; det, at Ingen i hele Verden kan sige til mig: did skal
							Du gaae! eller: her skal Du forblive - det er Hjertet i al min
							Glæde. Hvad Tegnèr saa smukt siger  ihenseende til den politiske Frihed, der hvor
							han tiltaler Historiens Muse:»Gudinna! Folkens ödendu skrifver. På vår lottskrif farorna, skrif döden,men skrif ej träldom blott.«det overfører jeg ogsaa paa de selskabelige Forhold.« Det forekom mig,
							som om han fra dette Øieblik var koldere mod mig, end fra Begyndelsen af
							mit Besøg og da jeg gik over til at tale om min nærforestaaende Afreise,
							lyttede han vel til med spændt Opmærksomhed og spurgte mig nøie ud om
							jeg kjendte noget til Folkene i den Egn af Jylland, men han tilkjendegav
							ikke den ringeste Sorg over Skilsmissen.Da jeg vilde gaae, standsede han mig pludselig i Døren: »kom tilbage,«
							sagde han, »jeg vil endnu sige Dig noget. Du maa vist have lagt Mærke
							til, at en stor Deel unge Mennesker netop i deres meest blomstrende
							Periode meest plages af en Anelse om en nærforestaaende Død. Jeg
							tilstaaer, at jeg, om med Grund eller ikke, frygter for en brat og
							tidlig Opløsning. Lov mig, hvis det indtræffer, hvad jeg sigter til, lov
							mig da, at Du vil antage Dig det, som elsker mig meest paa Jorden, det,
							ved hvilket mit Hjerte har hængt med sin friskeste Kjærlighed
							- Du vil lee, det er min Hund, min Murat. Hvad Hoffmanns Kat
							var for ham, har denne Hund vseret for mig. Mindes, at den store Byron i
							Haven ved Newstead-Abbediet reiste et Marmormonument for sin døde
							New-Foundlandske Dogge og skrev i Indskriften, »at han kun havde havt
							een Ven og her  laae han.«
							Vaar god imod den for min Skyld og saa Farvel!«Han sagde dette med dyb Følelse og intet letsindigt Smul var at see i
							hans Ansigt. Dengang han levede, anede jeg ikke, hvilket godt Hjerte han
							besad; men, som det altid gaaer: »der Tod hat eine reinigende Kraft«.
							saaledes gaaer man mangen Gang i Sommerens Tid langs Hækker og Buskatser
							og aner ikke, at en lille Fugl har sin Rede inde imellem Løvet; men om
							Efteraaret, naar Nordenvinden hvirvler Bladene fra Busken, da først kan
							man see Reden imellem de nøgne Grene og da opdager man først, at der har
							boet en bevinget Sanger. - I dette Øieblik ligger det mægtige
							Dyr henne ved Kakkelovnen og sover, men - jeg har holdt det
							Løfte, som jeg gav min Broder. - -Dagen efterat jeg havde besøgt Arthur, sendte jeg ham et Brev, hvori jeg
							bønfaldt ham om at modtage indesluttede kongelige Obligation paa tusinde
							Daler; derhos opfordrede jeg ham til aabenhjertigen at meddele mig, om
							han trængte til Mere, i hvilket Tilfælde min Formue stod aldeles til
							hans Raadighed. Men min Karl vendte tilbage til mig med Obligationen og
							med en Indbydelse fra min Broder til at - ja jeg gider ikke
							engang opskrive den yderst uhøflige Invitation.Jeg saae nu, at der Intet var at gjøre i den Sag og jeg reiste da fra
							Kjøbenhavn.VII.Lyngen blomstrer nu saa lyserødOg bedækker heelt den jydske Hede;Skriget, som saa sælsomt lød,Kom nok fra en Urfugls Rede.Ikke langt fra Heden staaerEensomt bygt en Præstegaard;Blaabærbuske danne Gjærdet,Haven trives Aar for Aar,Skjøndt dens Muld kun slet har været.Hun, som hist paa Bakken staaer,Pigen med de lyse Haar,Hun, som sjeldent eier Spøg og Latter -Det er Præstens unge Datter,Veed Du hvad har gjort saa tankefuldDenne fordum overgivne Pige?Hvorfor bort fra Verdens MuldStirrer hun mod Himmerige?Har hun mistet Mo'er og Fa'erEller mon en Sygdom harBleget disse skjønne Kinder?Nei, men Hjertet gjemmer Ar,Sjælen gjemmer bittre Minder.Kom og sæt Dig, da jeg skalMed veemodigt TonefaldFra min Lyre, Dig forblommet sigeRygtet om den stakkels Pige.Og jeg var da endeligt kommen til Jylland, til den Proprietair, hvis Børn
							jeg skulde undervise, og jeg betragtede nysgjerrigt mine Omgivelser, for
							at udfinde Forskjellen mellem Jyden og Sjellænderen. Vidt strækker sig
							Ahlheden med sine blegrøde Lyngplanter og bedækker de øverste Toppe af
							den underjordiske, langstrakte Bjergryg, der i Løndom forbinder de
							tydske Bjerge med Kjølen og Dovre.Og dette tyktes mig, at jeg kunde mærke paa hele Folkefærdet: Jyden er
							virkelig en Bjergbeboer, større og stærkere, end den spinkle Sjellænder,
							med langt friere Anskuelser og begavet med en livligere Sands for
							Uafhængighed. Men atter er der een stor Forskjel paa Jyden og andre
							Bjergfolk, som Skotlænderen og Normanden, det er den, at der ikke hos
							den Første hersker saamegen Overtro, som hos de tvende Andre: Jyden, der
							om Natten eensomt rider over Ahlheden, hører ikke Dværgene i de
							underjordiske Bjerge at pikke med Hammeren paa Ambolten og smedde Kroner
							til Kongen; kommer der en Lyd af Nattevinden for hans Øre og den ligner
							Klangen af raslende Metalstykker, da tænker han enten: det er kun
							Blæsten, der hviner! eller: det er Gud Mammon, som tæller sine Specier;
							- thi Jyden kjender fuldtvel Pengenes Kraft og Værdi.
							- -Proprietair Thyesen havde først for et Aar siden kjøbt den Herregaard,
							han nu beboede; han havde før været Forpagter, men en riig Onkels Død og
							det deraf flydende betydelige Arvefald satte Thyesen istand til at gjøre
							sig til sin egen Mand og kjøbe dette Jordegods. Han var en godmodig
							Mand, noget opfarende, men let at forsone. Han stod just i Gaarden, da
							jeg kom kjørende, og han ilede da øieblikligen hen til mig og bad mig om
							jeg ikke, før jeg gik ind i Huset, vilde følge lidt med ham ned i Haven.»Jeg maa,« begyndte han, da vi spadserede langs med Blomsterrabatterne,
							»før De indtrseder i min Familie, meddele Dem nogle Oplysninger om dens
							Medlemmer. Jeg selv er en Forpagtersøn og har først for ikke længesiden
							kjøbt denne Eiendom, da jeg 
							arvede min Onkel; før var jeg fattig, meget fattig. De kan altsaa
							begribe, at jeg ikke har nydt nogen fortrinlig Opdragelse, men snarere
							er bleven opfødt som en slet og ret Bondesøn. Da jeg som Forpagter
							levede i særdeles trange Kaar, kunde jeg heller ikke give mine Børn
							nogen Huuslærer; de ere derfor meget uvidende, dog troer jeg, at Hjertet
							paa dem sidder paa det rette Sted. Nu først seer jeg mig istand til at
							skjænke dem en bedre Opdragelse, blot det ikke er for sildigt: de ere
							Alle voxne, ja min ældste Datter er forlovet. Den største af mine
							Sønner, Halvor, har desværre alt, ifølge sit tidligere Levnet, tabt al
							Sands for hvad man kalder Lærdom, ham faaer De neppe Bugt med, men de
							Andre ere ikke saa vilde og raae, som han. Vær da inderligt velkommen og
							bevirk, at ikke mine Børn skulle, som deres Fader, i de ældre Aar tungt
							savne, at de Intet have lært.«Han trykkede min Haand og vi gik nu op i Dagligstuen, jeg i temmelig
							mørke Tanker over det, at jeg skulde have med lutter Voxne at bestille
							og iblandt disse med en saa formidabel Person, som Halvor.I Stuen var der tre voxne Piger og et ungt Menneske paa atten Aar med et
							særdeles godmodigt Ansigt; alle Fire kom mig imøde og rakte mig venligt
							Haanden. En stor Steenmasse, en heel Række St. Gottharder, faldt fra mit
							Hjerte; thi Halvor saae sletikke slem ud. Men ak, kun korte ere de
							jordiske Glæder! jeg var næsten grædefærdig, da jeg hørte den gamle
							Thyesen spørge: hvor er Halvor? og Svaret lød: i Skoven paa Jagt.
							- Ak, ak, dette var altsaa hans yngre Broder, Christian.Men Konen i Huset? eller var der maaskee ingen? jo saamænd var der saa og
							jeg gjennemskuede saare hurtigt hendes Charakteer. Hun var herskesyg og
							hun var bleven stolt siden Arven faldt; jeg lagde ogsaa Mærke til en
							betydelig Gjerrighed og en stor Ugeneerthed med at lægge sine Meninger
							for Dagen (paa begge Dele forefaldt et stserkt Exempel ved
							Middagsbordet). Hun bar Levningerne af en sjelden Skjønhed, men hun var,
							hvad man kalder, meget »siusket«. Sin Mand cujoneerte hun, men Halvor
							frygtede hun; Halvor var den egentlige Herre i Huset. Mig modtog hun
							meget venligt og i det Hele bøde alle mig en høflig, ja næsten hjertelig
							Velkomst. Man bød mig Frokost; jeg satte mig ned. Et Øieblik efter foer
							Havedøren op og ti eller tolv Hunde: Mynder, Dachshunde, Vandhunde,
							Hønsehunde, Mopser og Spidser kom da pludseligt tilsyne, omringede mig
							og hilsede mig med en utaalelig Gjøen; alle vare de Forløbere, der
							skulde melde, at Sjeur Halvor agtede at aflægge en Visit oppe i Stuen,
							hvor forresten hans mangelunde Forretninger i Stald, Svinesti, Skov,
							Mose, Hønsegaard, Kornloft og Hakkelsekiste, kun sjældent tillode ham at
							opholde sig udenfor Spisetiderne.Og ind treen da Sjeur Halvor »med Støvler og Sporer«. Han var iført en
							grøn Kalmuks Frakke med russisk Skind paa Kraven og om Haandleddene; om
							Brystet var der slynget en Hundepisk, medens Krudthorn og Hagelpung
							ziirligt hang ved Hoften. Skjøndt hans Reusserstøvler naaede høit op paa
							Laarene, vare dog de uhyre Uldstrømper, som sadde udenpaa Beenklæderne,
							løbne et godt Stykke fra Støvlerne, thi de vare trukne op ligetil Maven
							og  øverst paa hver af dem var
							der indsyet med rød Silke et mægtigt H. T., klart antydende, at de vare
							Halvor Thyesens Strømper og Ingen Andens. Hans Ansigt var lidt
							guulagtigt, Næsen gik opad, som om den vilde flyve til Menneskets
							egentlige bedre Hjem; Øinene vare graablaae og Haarene lyse, hvilken
							sidste Egenskab jeg imidlertid først opdagede, et godt Qvarteer efter at
							han var kommen ind i Stuen, thi saalænge beholdt han sin lodne Hue paa
							Hovedet, trukket ned ligetil Ørerne.»Hold Kjæft, Hunde!« raabte han og sparkede med det samme til en lille
							Rottehund, saa at den foer hen i Skjødet paa hans forskrækkede Søster,
							»er det den lærde Mand fra Kjøbenhavn? god Morgen og velkommen tilhuse.
							Sophie, giv mig Gaffel og Kniv, jeg er sulten. Med Forlov! er det
							Dyresteg?« her satte han sig paa en Stol og tog med Fingrene en uhyre
							Bid Steeg fra Fadet. »Ja, det er, o skynd Dig saa, Sophie, naa det er
							godt.«Og med en Ulvs Glubskhed kilede han nu Las paa Fadene; det ene Stykke
							Kjød forsvandt efter det andet, den ene Aborre efter den anden, og ikke
							talte han, ikke saae han sig om, ikke snød han sin Næse engang, skjøndt
							den trængte dertil - nei, Bugens Tillokkelser ændsede han kun,
							han var totus in illo. Eet eneste, hvad han gav
							sig Tid til, var, efterhaanden som den nedkomne Proviant udvidede Maven,
							da at knappe Frakken op, derpaa Kjolen, der sad indenfor, sluttelig
							Vesten, og, oprigtigt talt, sad jeg i den dødeligste Angst for at han
							paa Beqvemmelighedens Vegne endelig ogsaa vilde opknappe sine
							Beenklæder. Efter fuldendt Maaltid samlede han alle Been (og han havde
							alene paa sin Tallerken et 
							fuldstændigt Skelet af en And) paa et Fad og kastede dem derpaa midt ud
							paa Gulvet, hvor der da udviklede sig en haardnakket og blodig Kamp
							mellem alle Hundene, hvilken Kamp imidlertid Halvor, efter en fem
							Minutters glade Beskuen, endte derved, at han listigen trak en af de
							gigantiske Vandstøvler af og kastede den mellem Hundene, ligesom Jupiter
							fordum slængte Træklodsen ned iblandt Frøerne. Stor blev Forskrækkelsen
							blandt de Fiirbenede, og en Mops var saa uheldig i sin Forvirring at
							flygte ind i selve Støvlen, hvor den kom til at sidde fast og hvorfra
							den, til Halvors ubeskrivelige Moro, udsendte de meest klagende Toner.Efterat han havde renset sine Tænder og henstrakt sine Been i al
							Magelighed, begyndte han at tale, ikke til nogen bestemt Person, men til
							alle de Tilstedeværende, overbeviist om, at hans Beretning umuligt kunde
							andet end interessere Enhver: »en uheldig Jagt idag! Jeg saae Blomsten
							af en Hare ude i Kaalhaven - men Fanden tog ved den. Mikkel
							med den stinkende Lunte løb væk fra mig i den lange Grøft. Jeg skjød
							forbi et Bæst af en Krage og i Fortvivlelse fyrede jeg Bøssen af paa
							denne foragtelige Skabning, som jeg langt hellere vilde havt levende.«
							(Jeg forstod dengang ikke denne Tale; først senere fik jeg at vide, at
							Harens Hale i Jægersproget hedder Blomst, Rævens derimod Lunte). Derpaa
							rodede han i den uhyre Sidelomme i Frakken og kastede Fuglen med Foragt
							hen i Skjødet paa mig; noget stødt over denne Adfærd tog jeg Fuglen op,
							besaae den og sagde: »det er jo en Flagspætte!«En glad Forbauselse afspeilede sig i Halvors Ansigt: hans Øine glindsede
							og Braknæsen heisedes  endmere
							i Veiret, ligerviis som en Soldats Arm, der hæver sig op til Chacoten
							for at bevise en forbigaaende Officier sin Ærefrygt. »Hvad Fanden!«
							raabte han og rakte mig venligt og med en Slags Ærbødighed Haanden,
							»kjender Hr. Doktoren til Fugle?«Jeg forsikkrede ham, at jeg var en stor Amateur, og at jeg i Kjøbenhavn
							havde havt en Voliere og en flyvende Hæk; endvidere bemærkede jeg
							høfligt, at jeg havde adskillige illuminerede Kobbere og mange Værker,
							som henhørte til det naturhistoriske Fag og - at det Altsammen
							stod til hans frie Afbenyttelse, naar det blev udpakket.»Aa Guds Død og Pine!« raabte han og sprang i Veiret, »Sophie! rend og
							hent mine Tøfler! Kjære Doktor, De maa strax op med mig og see mine
							Fugle - ak, min Ravn er syg! for Fanden, hvor kunde jeg troe,
							at en lærd Mand bekymrede sig om Flagspætter! der er dog nok mere
							menneskeligt i saadan en Bogorm, end jeg havde forestillet mig.«
							Imidlertid vare Tøflerne komne; han stak kun en af dem paa det Been, der
							til Forfærdelse for Hundene var blevet berøvet sin Pryd, Vandstøvlen, og
							dandsede saaledes med een Vandstøvle og een broderet Tøffel foran mig op
							paa Loftet, efterfulgt af de tolv Hunde. Paa Veien spurgte han mig, om
							jeg var en Ven af Hunde: jeg bejæde det og mærkede, at han blev gladere
							og gladere. »Hør, Doktor,« raabte han, »jeg har dresseret mine Hunde
							fortræffeligt, kan De troe. Har De seet noget Menneske før mig gaae paa
							Jagt med tolv Hunde, alle af ganske forskjellige Racer? see her
							Hønsehunden Thor! Thor, içi! sitze! saadan - seer De, den
							sidder paa Bagbenene! - pas nu paa Mynden! Snap! içi, vil hun
							spadsere! seer  De, hun gaaer
							opreist! - Pas nu paa Mopsen!Muphti, avance! seer De, hvor han
							kryber paa Bugen. Aa, det er et herligt Syn, at see Dachshunden staae
							for Beccasiner og see denne segte fyenske Spids apportere Krikænder.
							Sommetidsens saa mislykkes det, men saa vanker der Stryg.« -
							Og nu stode vi inde i Værelset, hvor de bevingede Skabninger befandt
							sig: vel var der ikke saa høit et Loft, som det deres frie Kammerater
							flyve under, men de havde det dog særdeles comfortable derinde. Smaa Grantræer vare plantede om i
							Ballier, og der byggede Fuglen fra de canariske Øer sin Rede. Jeg traf i
							Stuen mange gamle Bekjendter: den brogede Stillits, den vaargrønne
							Sisgen, Munken og den sjeldne GuulPirol, den blommede Drossel og den
							skye Solsort; Turtelduen kurrede og loe sin hæse Latter, men
							indespærrede i Bure sadde den næsvise Moskovit og den lille highwayman, Tornskaden.»Jeg mangler,« udbrød han med en raa Latter, »een Fugl endnu.«»Hvilken?« spurgte jeg, »muligt Bogfinken eller den grønne Vipstiert?«»Nei, dem meente jeg just ikke.« svarede han, bestandigt tølpermæssigt
							leende, »nei, jeg meente den skjønne Sidensvands; det er en smuk Fugl,
							men meget skidenfærdig. Imidlertid har jeg et ret godt
							Erstatnings-Exemplar nede i Stuen - imin Moder!« - Jeg tilkastede ham et
							vredt Blik, men maatte senere indrømme, at Lignelsen var træffende.Vi gik fra Fuglecolonien ned i Stalden, hvor Halvor, efterat have trukket
							en Haarsime gjennem Brystet paa en lungesyg Hoppe og efterat have paa
							den behageligste Maade af Verden bibragt en  skrantende Ko en velgjørende Klysteer,
							beordrede to Heste opsadlede, for at vi i Fælledsskab skulde besee
							Omegnen. Og saameget havde da min Veiviser paa denne Tour at bestille
							med at inspicere en Flok Grøftgravere, der arbeidede under en duelig
							Ladefogeds Opsyn, (han slog en deilig Stok), med mundtligt at
							irettesætte en Huusmand der tækkede sit Huus paa en Maade, der ikke
							fandt Behag i den unge Herremands Øine, og med korporligt at revse en
							Røgter, der søgte efter et bortløbet Faar - at vi først kom
							hjem, da Gongonen antydede, at Halvor Thyesens kjæreste Time paa Dagen,
							Middagsstunden nemlig, nu endelig var indtruffen.Ved Bordet saae jeg da for første Gang min tilkommende Madmoder. Hun var
							endnu, skjøndt Moder til fem Børn, virkeligen smuk; mig betragtede hun
							med Velvillie; enten det nu var, fordi jeg var en Laudabilist med tyve
							tusind Daler (rigtignok et sjeldent Phænomen i Danmark), eller fordi jeg
							havde et ret tækkeligt Udvortes, det kan jeg ikke bestemme. Hvad det
							sidste angaaer, maa jeg imidlertid bemærke, at, skjøndt Andre have
							fundet, at jeg havde et smukt, skjøndt noget melancholskt Ansigt med
							sorte Øine, mørke Øienbryn og en anstændig Bakkenbart, maa jeg dog
							tilstaae, at jeg har fundet langt smukkere Ansigter blandt
							Underofficererne ved Garden tilfods.Som Mørket ved Skabelsen uden Ophold forsvandt, da Jehova raabte: vorde
							Lys! (Haydn har malet det i sine Toner), saaledes tilintetgjordes hver
							Grødklump og hvert Kjødstykke paa Halvors Tallerkener, saa at de i et Nu
							bleve ganske hvide; og ikke afbrødes hans ødelæggende Virksomhed, før
								 hans Moder henvendte sin
							Tale til mig med følgende Ord: »min gode Hr. Harring! jeg anseer Dem
							allerede som et Lem af Familien og beder Dem derfor at dømme imellem mig
							og min Mand angaaende en Familiesag og det er denne: min ældste Datter
							Sophie er forlovet med Tiendecommissair R-, en meget
							velhavende Mand, som agter til Julen i dette Aar at holde Bryllup. Nu
							faaer Enhver af vore Døttre fiirsindstyve Daler til at klæde sig for om
							Aaret; men jeg paastaaer, at Hr. R- nu skal betale Sophie de
							fiirsindstyve Daler, og at min Mand ikke længer skal give hende dem; jeg
							betragter Forlovelse og Ægteskab som een og samme Ting; den som ikke kan
							gifte sig, skal heller ikke forlove sig - men den tossede
							Pige, hun generer sig for at sige det til Hr. R-. Det er just
							ikke for de fiirsindstyve Dalers Skyld - thi Penge har vi jo nok af .......Her foer Halvor op: »hvad er det for noget Sludder, Mutter? Er Forlovelse
							og Ægteskab eet og det samme? jo, det vilde være pænt, om Sophie og
							Commissairen sagde det samme og lavede en Rede fuld af Unger og
							Commissairen derpaa gav hende en god Dag. Nei, Du skal ikke græde,
							Sophie. Vil Fa'er ikke betale Dig dine Lommeskillinger, saa vil jeg min
							Salighed gjøre det. Sikke noget! Sophie, min Tøs, bring mig Kaffeen ned
							i Stalden, jeg skal see om den syge Ko - Du har altid været en
							god Pige. Farvel, Doktor, husk paa Billederne.«Og dermed reiste han sig vredt og gik til Døren, men da han kom til den,
							erindrede han, at han endnu paa sin Tallerken havde levnet et fedt
							Stykke Peberrodskjød - det fristede ham - han vendte
							tilbage, stak Klumpen i Munden, nedsvælgede to store Glas Øl  og gik derpaa gravitetisk, fløitende
							ad alle Hundene, udaf Stuen. Jeg anbefalede mig strax efter Maaltidet og
							gik op paa mit Værelse, hvor jeg udpakkede mine Bøger og indrettede mig
							paa det beqvemmeligste.Men nu kan jeg tydeligt indsee, at jeg ikke længere tør opsætte at levere
							Halvor Thyesens Charakteristik og den lyder da som følger:Halvor Thyesens Kundskaber som Dyrelæge tør vel efter de tvende omtalte
							Kjendsgjerninger med Hoppen og Koen neppe bestrides. Hvad hans Legeme
							angik, da »førte han en overmaade god Person,« havde brede Skuldre og en
							betydelig Armkraft. Sin venstre Haand havde han brukket i sit attende
							Aar, da han stak de fem Fingre ned i fem Soldatergeværer og vilde paa
							engang 1øfte dem alle op i stiv Arm. Som Dreng havde han skudt Spurver
							med Flitsbue, nu skjod han Svaner med Riffel. Han vidste, at naar Svinet
							løb med en Halmvisk i Munden, for dermed at berede sig et Leie, da var
							det et sikkert Forvarsel paa Uveir; ingenlunde var han uvidende om, at
							naar Frøerne begynde at qvække om Foraaret, da er det Tid at saae Havre,
							men naar Slaaentornen springer ud, da skal Kornet i Jorden; heller ikke,
							kjære Læser, maa Du troe, at han ikke vidste, at Lærken skal tie
							saalænge efter Kyndelmisse, som den synger før, og at vi faae en streng
							Vinter, naar Rønnen bærer overflødig Frugt. Godt vidste han Beskeed om,
							at naar Hunden æder Græs eller Ræven gjøer stærkt eller Kragerne om
							Efteraaret flokke sig i store Forsamlinger paa Marken, da er det en
							Forbetydning paa ondt Veirligt. Prægtigt vidste han at fortælle,
							hvorledes tør Marts, vaad April og kold Mai skal fylde Husene med Sæd;
							klart  vidste han at berette,
							at naar Engene røg og dampede, da »rørte Mosekjerlingen sin Aftengrød,«
							og da vilde den næste Dag blive heed. Endvidere var han kløgtig paa
							himmelske Affairer: stod Regnbuen ned i Sønder, da betyder det Regn;
							staaer den i Nord, da betyder det tørt Veir; endeligen har han ofte
							forsikkret mig, at jeg aldrig skulde see Kukkeren og Syvstjernen
							sammen*). Han hengav sig hjertensgjerne til Bugens Forlystelser, men
							desto sjeldnere til Læsning, undtagen Bogen angik Agerdyrkning, Jagt,
							Fuglefangst eller Uglspil og Holger Danske. Naar hans Aand tog sin
							høieste Flugt og han var allermeest romantisk stemt, da ønskede han sig
							tilbage ind i Riddertiden, han gottede sig ved Tanken om Tourneringer,
							hvor man med Sværdet hug en vældig Modstander midtover, og han
							vederqvægede sit Sind ved at tænke paa »Skalledrikning.« Han drak aldrig
							Brændeviin og følte sig smigret ved at jeg, den lærde Mand, heller ikke
							gjorde det. Han var særdeles voldsom i sine Bevægelser og skal endog, i
							Anledning af at hans Fader vilde afskedige en tækkelig Malkepige, have
							brugt Uqvemsord mod Paterfamilias; ogsaa vare næsten alle hans tolv
							Hunde Invalider, saaledes havde han i sine ustyrlige Øieblik revset dem:
							Snap halte de paa det ene Forbeen, Thor havde kun eet Øre, Spids havde
							en knækket Hale og Muphti var castreret. For Bøger og loerde Mænd havde
							han en betydelig Aversion, men han elskede Naturen, dog selv uden at ane
							denne sin Kjærlighed; først naar man gjorde ham opmærksom paa en eller
							anden Skjønhed, først da fattede og *) See Junges nordsjellandske Landalmues
							Characteer, Skikke, Meninger og Sprog. Kjøbenhavn 1798.tilegnede han sig den, og han var da yderst taknemmelig imod den Mand,
							der havde viist ham den. Blandt alle lærde Mænd (han kaldte dem tilhobe:
							Doctores) nøde især Theologerne hans ubetingede Foragt: han kaldte dem
							simpelthen Hyklere, og jeg erhvervede mig først hans fuldkomne Tillid,
							da han erfoer, at jeg med Liv og Sjæl hyldede den christelige Moral, men
							at jeg ikke troede blindthen paa de mirakuløse Forziringer. Og nu, min
							kjære Halvor Thyesen! skulde Du af en Hændelse, eller maaskee af
							Velvillie for mig, værdiges at kaste et Blik paa disse simple Ark, da
							vil Du bestemt sige: Johannes Harring, Du har beskrevet mig rigtigt!Faa Dage efter min Ankomst til Herregaarden begyndte jeg mine
							Informationer med Pigerne og Christian, og mine Elever voldte mig den
							største Glæde: det var meest levende Sprog, Fransk, Tydsk og Engelsk,
							som jeg bibragte dem gjennem de ypperligste Forfattere fra de
							forskjellige Lande. Jeg overtalte engang Halvor til at bivaane en af
							disse Timer, men først parlamenterte han med mig, at alle hans Hunde
							skulde være inde i Værelset, hvor vi læste: han kunde umuligt undvære
							deres Selskab i en stiv Klokketime. Og da vi derpaa begyndte at læse,
							var der tusinde Adspredelser for Halvor: snart bed Snap Muphti i Halen,
							snart kløede Spids sig paa et Saar, den havde paa Ryggen og snart vilde
							Pudelen caressere Jagthunden, som var en Tæve; og endeligt forsikkrede
							han mig om, at hans Bryst ikke tillod ham en langvarig siddende Stilling
							og derpaa begav han sig iilsomt bort (hvad Brystet ellers angik, saa var
							det en Hvælving ikke uliig Kuppelen paa det nye Kapel ved Roeskilde
							Domkirke).En anden Gang derimod traf jeg heldigere hans Smag: jeg inviterede ham
							til et naturhistorisk Foredrag. I en populair Fremstilling stræbte jeg
							blot efter at gjøre mine faa Tilhørere Naturhistorien kjær og jeg
							lempede især min Tale didhen, at Halvors Opmserksomhed bestandigen var
							spændt: jeg fortalte ham, at Reisende atter havde fundet den i
							Aartusinder betvivlede og omtvistede fiirhornede Antilop, som alt
							Ælianus beskrev; jeg meddeelte ham, hvorledes russiske Skippere nord for
							Sibirien havde paa et Stykke Driviis fundet det gigantiske Mammouthsdyr
							med Hud og Haar, Kjød og Muskier - det vældige Dyr var ved
							Kulden bevaret friskt og holdent fra hin fjerne Tid, da Verdens
							Grundvold blev lagt; heller ikke forglemte jeg at oplæse hvorledes de
							franske Naturforskere paa Napoleons ægyptiske Tog havde opgravet en
							Mumie, der holdt en Zwiebel i Haanden; de plantede Løget i Jord og det
							voxede, og for Napoleons og hans tilkommende Marschallers Øine prangede
							den Blomst, der vel egentlig skulde have udfoldet sig for Cleopatras og
							Ptolomæernes stirrende Blik. - -Om Aftenen kom Halvor ind paa mit Værelse med en Flaske Viin og to Glas.
							»Doktor,« sagde han, »jeg kan godt lide Dem og derfor vil jeg drikke Dus
							med Dig og saa er jeg din Ven og saa kan Du stole paa mig og saa Vee
							den, der vil gjøre Dig nogen Fortræd, naar Halvor Thyesen seer det.« Og
							vi drak Dus med alle Formaliteter. - -Det var en klar Søndag Morgen i Foraarets skjønneste Tid at jeg tankefuld
							sværmede om i Dyrehaven og blev staaende ved Enden af en lang Allee,
							hvorfra man havde Udsigt over en Eng, der endnu  stod fuld af Vand. Et enkelt Par Vildænder
							fløi op, da de hørte mine Skridt; i det Fjerne ringede Landsbyens
							Kirkeklokke for at samle de rødmossede Bønder. Min Sjæl var stemt til
							Andagt og jeg mindedes min Broder Arthurs Ord, da han sagde til mig:
							»Johannes, jeg er stricte talt ingen rettroende, eller rettere sagt,
							ingen fuldstændigt troende Christen. Vore Kirker tykkes mig for smaa:
							min Domkirke er den massive Verdenskugle; min Altertavle er det
							uendeligt svulmende Ocean, hvor Fregatten gaaer for fulde Seil og hvor
							Maleriet bestaaer af Sols og Maanes og Stjerners Afspeiling i
							Overfladen; min Daab er Foraarsregnens Vande, der klække Blomsterfloret
							udaf Jorden; mit Orgel er den store Menneskeslægt og Orgelets Piber
							dannes af de enkelte malmfulde Stemmer fra hvert ædelt Bryst.«Jeg afbrødes i mine Grublerier ved Halvors raae Stemme; jeg forbausedes
							ved, at der i hans Ydre idag herskede en vis Elegance, som han ellers
							til enhver Tid forsmaaede, men allermeest frapperede det mig, at der af
							alle hans Hunde ikke var een at see i hans Følge. »Kom og følg med mig,
							Doktor,« begyndte han, »vi ville besøge Prassten og spise til Middag hos
							ham; jeg har allerede sagt det oppe i Stuen. Der skal Du see hans
							Datter« - her overtrak en luende Rødme hans Kinder -
							»det er den smukkeste Pige i Egnen, men hun er noget melancholsk. Gud
							give, at hun vilde blive min Kone, saa skulde jeg gjerne forandre mig og
							klæde mig mere pynteligt og jeg vilde ogsaa læse Fransk og Tydsk (det
							Engelske kan jeg bestemt aldrig lære at udtale, troer Du vel?) og jeg
							vilde lade være at banke mine Hunde.« Der laae i det Øieblik noget saa
							rørende i hans  raae Stemme,
							at jeg forbauset saae op paa ham og da bemærkede jeg, at han tørrede
							sine Øine.»Og holder hun da sletikke noget af Dig?« spurgte jeg efter en Pause.»Aa, nei vist gjør hun ikke,« svarede han ærgerligt, »jeg er hende for
							bondemæssig og for styg - saa til Helvede, nu har jo Køerne
							revet Hegnet ned- jeg troer meget snarere, at Du vil gjore Lykke hos hende; om
							saa var, saa undte jeg da ogsaa Dig hende mere end nogen Anden
							- jeg har ellers før holdt meget af Skytten Richard
							- hendes Fader er hvad de kalder Consistorialraad, er der ikke
							noget, som hedder saadan? det vil vel sige, at han snart kan vente at
							blive Biskop? - aa, Guds Død og Pine! Muphti, pus ham, allez,
							allez, Thor, Snap! pus ham, see Ræven, - aa det er ogsaa
							kjedeligt, nu har jeg jo lukket dem inde deroppe - han er
							ogsaa Ridder af Dannebrogen - jeg mener Præsten, en meget
							stolt Mand, en fiin Hofmand. Hun hedder Mathilde, og hun har to Øine,
							saa mørkebrune, som om jeg saae ned i det sorteste Mosevand. Kom lad os
							gaae rask til, jeg længes uhyre efter at see hende, skjøndt jeg veed, at
							hun sletikke bryder sig om mig- see der hopper en Rødkjelke!« - -Vi gik hurtigt og kom til Præstegaarden; ud af et Hul i Muren i Porten
							sprang en Hund og modtog os med en lydelig Gjøen, men et Vink af den
							store Hundeamateur, Halvor, forandrede strax dens Vrede til en venlig
							Logren. Vi kom ind i Dagligstuen og der sad da den blomstrende Qvinde,
							hvis skjønne Stjerne var bestemt til saa betydningsfuldt at tindre ind i
							mit Horoskop.VIII.I Skoven vanker den brunc Hjort,Den er saa smuk, naar den flygter bort;Men i Præstens Have der vandrer en Hind,Ved den hænger hele mit elskende Sind.»Det er Doktor, jeg vil sige Student og Candidat Harring!« tog min
							Ledsager til Orde, idet han pegede mig ud for Mathilde ligesom jeg var
							et udenlandsk Dyr; med det samme skrabede han ud i Elskovs søde
							Forvirrïng og sparkede mig derved ret føleligt opad Benene.Hvad enten det nu var min eller Halvors Ankomst, der satte den skjønne
							Pige i Bevægelse, saa overfoer en brændende Rødme hendes Kinder, Hals og
							deilige Nakke; et smerteligt Træk glimtede i hendes Ansigt, da hun stivt
							betragtede mig og hun svarede ikke andet end: »jeg skal kalde paa
							Fader.«Da hun havde forladt Stuen, spurgte Halvor raskt: »naa, er hun ikke
							smuk?«»Tilvisse!« svarede jeg grublende.»Og hjertensgod tillige, ikke sandt?« vedblev Elskeren.»Det kan jeg endnu ikke bestemme,« svarede jeg
							leende, men blev strax igjen alvorlig ved at betragte hendes Portrait,
							der hang paa Væggen. Hun kunde vel nu være een og tyve Aar, men Billedet
							fremstillede hende som en sextenaarig Ungmø, der legede med et Egern.
							Det var ret lykkedes Maleren, at lægge just noget naivt og fromt i det
							muntre Ansigt; nu bar hun sit Haar opflettet, men hun var afmalet med
							nedhængende Lokker. En let Skjælven gik igjennem mit Legeme -
							jeg kunde have kysset det smukke Portrait.Døren aabnedes imidlertid og Consistorialraaden viste sig med en
							Diplomats hele Fiinhed. Han bar Ridderkorset netop paa samme Sted, hvor
							der paa Halvor prangede et Krudtmaal i et lille grønt Baand. Hr.
							Johnsen, saaledes hed Mathildes Fader, havde en bruun Kaskjet paa
							Hovedet, hvorfor han undskyldte sig: »jeg er noget forkjølet i disse
							Dage,« begyndte han, »jeg var nemlig saa uforsigtig forleden Dag at gaae
							igjennem en Sal, hvor der stod et Vindue aabent - saaledes er
							det, naar en gammel Mand vil være rask paa det og gjøre, hvad kun de
							Unge tør fordriste sig til. Velkommen, Hr - - Hr
							Harring,« her saae jeg et bittert Smul ved hans Mund, men han forandrede
							det snart og vendte sig til Halvor med de Ord: »naa, min bolde Jæger,
							hvor gaaer det med Jagten? jeg skulde dog haabe, at Muphti og Snap
							befinde sig vel?«Halvor tog disse Spørgsmaal i al Alvor og svarede: »Muphti er frisk og
							vel, men Snap har forspiist sig i nogle Pølseskind, hvisaarsag den lider
							af Forstoppelse. Hvad Jagten angaaer, saa har jeg, skjøndt det egentlig
							er Synd paa denne Tid, da de har Killinger, skudt en Hare, som Jens
							Røgter vil overbringe Deres Velædelhed« - (denne Titel troede
							Halvor maatte være særdeles udmærket og brugelig endog imod
							Justitsministre og vestindiske Gouverneurer, [Mennesker af eet og samme
							Slags Høihed] saasom den indeholdt Hentydning
							paa Adel) »forresten er der da ikke stor Skade
							skeet, thi det var en Ramler« (med andre forstaaelige Ord: Hare af
							Hankjønnet).Præsten henvendte sig derpaa til mig og sagde, idet han betragtede mig
							skarpt: »for nogle Aar siden var der en Lieutenant Harring herovre paa
							Opmaaling,  kjendte De ham
							eller er De maaskee i Familie med ham?«»Det er min Broder,« svarede jeg med blussende Kind, thi jeg anede strax,
							at min Broder havde gjort sig skyldig i nogle gale Streger, der havde
							paadraget ham Prasstens Opmærksomhed og mulig endog hans Uvillie.»Har han aldrig nævnet mit Navn for Dem?« spurgte han med en
							inqvisitorisk Mine.»Ingensinde,« svarte jeg og trak Consistorialraaden hen til Vinduet, »jeg
							formoder imidlertid af Deres Velærværdigheds Spørgsmaal, at min gode
							Arthur vel har spillet sin sædvanlige muntre Rolle herovre, saaledes som
							han endnu gjør det i Hovedstaden. Bestaaer imidlertid hans Brøde i at
							han, som jeg næsten skulde troe, har efterladt sig Gjæld herovre, da
							beder jeg indstændigen Deres Velærværdighed om at meddele mig
							Oplysninger derom, da jeg saa ufortøvet skal betale alle hans Regninger,
							hvor store de end maatte være.«»Aa, paa ingen Maade saaledes meent,« raabte Johnsen med et vibrerende
							Smiil, »jeg veed ikke det ringeste om noget saadant, nei langtfra. Jeg
							meente kun, at han var en overmaade - lystig Person; forresten
							var han kun to Dage her. Behager De ikke, min gode Thyesen, at vise den
							ærede Gjæst lidt om i Haven? Mit stakkels Hoved tillader mig ikke at
							gaae i den friske Luft - ah, den Gigt, den Gigt, men Mathilde
							skal strax komme.«Der var mig noget ubehageligt Fornemt hos Consistorialraaden, saa at jeg
							med Glæde unddrog mig hans Nærværelse og skyndte mig ud i Haven.IX.Vaaren er i Haven, see Dig om!Vinterstormen lydig maae forstumme,Alle Sydens Fugle kom,Hør de Humlebier brumme.Mangefarvet er hver Plet,See blot nedad her f ra Høien:Bøgens Løvværk blier saa tæt,Ranke Lillie svaier let,Blussende staaer hist Levkøien.Hver en Blomst forynger sig,Seer forundret op til Dig:Du var selv en Blomst saa frisk og frodig,Og nu visner Du sørgmodig!Det var netop et deiligt jydsk Foraar og jeg er overbeviist om, at Laxen
							i Randersfjord og Mallen, (hvis den findes endnu), under Flommen ved
							Sorøsøe, i en munter Bevidsthed om at Flora var »atter kommen« op til
							Nord, have gjort nogle betydelige Bukkespring, hver i sit respective
							Vand; endydermere begyndte, som ovenomtalt, Bierne mærkeligt at summe.Halvor bukkede sig ned, tog en Bie, brød den midtover og rakte Bagdelen
							til - den fremtrædende Mathilde og bad hende om (naturligviis
							i al bondemæssig Courtoisie) at smage, hvormegen Honning den alt af de
							faa Foraarsblomster havde indsuget (Fortælleren tør sværge paa, at han
							meente det ærligt med Indbydelsen).Mig syntes, at hun havde grædt - muligt tog jeg feil.Hun henvendte sig smilende til mig, (Halvors venskabelige Tilbud modtog
							hun ikke), og tilbød sig at 
							vise mig om i Præstegaardens nærmest tilstødende Omegn. »Her,« sagde
							hun, da vi stod paa en Høi i Haven ,hvorfra vi overskuede Marker,
							Banker, Skove, og en fjern Hedestrækning, »her seer De, Hr Harring,«
							- her skjælvede hendes Stemme betydningsfuldt -
							»tolv eller tretten Høie! nu ere de alle grønne, som for tre Aar
							- nei fire Aar - siden. - -
							- Dog for mig er det kjæreste ved disse Bakker - De
							maae vide, at jeg stedse er hvad Verden kalder romantisk stemt
							- det elskeligste for mig ved den hele grønne Plads er det
							1øierlige Sagn, som hefter ved Stedet. En gammel Herremand paa den
							Gaard, som Deres Fader for nærværende Tid eier, Hr Thyesen! skal nemlig
							have nedgravet en uhyre Skat i en af Bankerne - om det var af
							Frygt for et røveriskt Indbrud i Gaarden eller Bevæggrunden var lav
							Gjerrighed, melder Traditionen ikke; kun saameget er vist, at han, da
							han mærkede Døden nærmede sig, bød sin eneste Datter at kjøre ud med sig
							til Bakkerne, som dengang vare tæt bevoxede med Underskov og Tjørn. Men
							i det Øieblik han fik Høiene isigte og hævede Haanden for med Fingeren
							at paapege Stedet, da sank han død om i Vognen. Datteren lod opgrave
							alle tretten Høie, men der fandtes Intet og hun blev afsindig, Stakkel.
							Bonden troer endnu, at hun ved Midnat vandrer om og søger efter Sølvet
							og ene denne Overtro skræmmer ham selv fra ved Tolvslaget at sætte
							Spaden i Bevægelse og oplede det Fordulgte.«»Og, naadige Frøken,« tillod jeg mig at bemærke, »istedetfor at elske
							Stedet fordi det er Deres Hjem, saa lægger De
							det Elskelige, og det der fængsler Dem, i en Tradition, i et simpelt Eventyr?«»Hr Harring,« svarede hun, »fra Barnsbeen har jeg elsket Bogen meer end
							Livet; først sildigt kom jeg til den Erfaring, at man gjør bedst i at
							elske det Virkelige meer end det Ideale. Jeg elsker Sagnet, men søger at
							oversee og forglemme Stedet, hvorom Sagnet dreier sig. Jeg elsker den
							arme vanvittige Pige, jeg hader de tretten Banker - de have
							altfor bittre Erindringer for mig - betænk ogsaa Hr Harring,
							at jeg har ført en eensom og glædeløs Levetid her i denne Egn, hvor
							Menneskene snarere ligne Dyr end de ligne dem, der skulle være skabte
							efter Guds Aasyn« - her stampede Halvor i Jorden og gav sig
							til at fløite Melodien paa Bondevisen:Drude var liden og vogtede Faar,Jeppe han tjente med hende i Gaard.Drude voxte op og blev temmelig kjøn,Jeppe han beiled til hende iløn.Drude hun svared og sagde strax nei,Gaa du til Else, jeg gif ter mig ei.Jeg er for liden og Du est for stor,Qvæget dør ofte, mens Græsset det groer.- »ingen dannede Mennesker,« vedblev hun, uden at paaagte
							Halvors Utilfredshed, »findes i hele fire Miils Strsekning. Hvert Blad
							minder mig om, at jeg her stedse har kjedet mig og hver Fugl, som synger
							over mit Hoved, erindrer mig om, at jeg hvert Øieblik har gabet og
							derpaa er falden i Søvn, ifald jeg med disse haandgribelige Talemaader
							kan gjøre mig forstaaelig for Dem, Hr. Halvor Thyesen.« -Som oftest ere unge Piger kun et Gjenskin af deres nsermeste Omgivelser:
							saaledes gjengiver den 
							rindende Aaes Overflade baade de grønne Strandbredder og Himlens Skyer
							og Skjær - men anderledes var det med Mathilde: hendes skjønne
							Sjæl afprægede sin Eiendommelighed i enhver hendes Bevsegelse, i hele
							hendes yndige Ydre, ret »ligesom Lyset, der sættes ned i en Alabastes
							Vase, oplyser den hvide Steenmasse.« Først senere, da jeg blev bekjendt
							med hendes Historie, forstod jeg fuldkomment hendes ved kummerfulde
							Erfaringer ophøiede og forædlede Natur og da følte jeg tilfulde
							Sandheden af hvad Walter Scotts litteraire Arving og Successor siger:
							»der gives ingen Hemmelighed, der bedre oplader det menneskelige Hjerte,
							end Modgang - isærdeleshed den Modgang, der har sin Oprindelse
							af Lidenskab. Forbauser en Skribent Dig ved sin Indsigt i Din Natur, da
							vær forvisset om, at ogsaa han eengang selv har sørget: saadan Kundskab
							findes i Taarernes Alchymie.« -Men bittert nagede hendes sidste Ord paa Halvors Sjæl: han vendte sig om
							til hende og sagde med et hvidt Ansigt og med Øine fulde af Graad:
							»dømmer De saa haardt om den, der mener det saa godt med Dem, saa tag
							dette Krudtmaal tilbage, som De gav mig sidste Marked - jeg
							vil ikke bære det, naar De fortryder at De har givet mig det som et Tegn
							paa Deres Venskab, og naar de sammenligner mig med min Faders Oxer og
							Stude.«Det smertede hende, at hun havde krænket Halvor og hun rakte ham Haanden,
							forsikkrende, at hendes Mening ikke havde været saa slem som hendes
							Tale. Forsonet stak han atter Krudtmaalet i sit Knaphul og kyssede
							Mathildes Haand.Som vi nu stode oppe paa Høien, saae vi en  Bondedreng, der af alle Kræfter løb over
							Marken og styrede sin Cours lige hen til det Sted, hvorfra vi overskuede
							Egnen. Da han kom os nær nok, raabte han hidseblæsende: »aa gode Frøken,
							Moer Dorthe ligger for Døden og hun beder Dem for Guds Skyld at komme
							til hende før hun opgiver Aanden.«»Strax!« svarede Mathilde; Drengen løb tilbage over Marken og vi ilede
							gjennem Haven op til Præstegaarden.»Dorthe Christensen er syg,« tiltalede Mathilde sin Fader ved
							Indtrædelsen i Stuen, »og hun lader mig bede endelig at komme til sig
							før hun døer; skal jeg gaae eller vil maaskee Du?«»Ja vist vil jeg, mit Barn,« svarede Consistorialraaden hurtigt, »unge
							Piger have ikke godt af at see Døende; desuden maa Du forblive hos vore
							Gjæster. Naa, saa? Dorthe for Døden? det maa da indberettes til
							Amtmanden, for at han kan træffe de fornødne Anstalter. Hent mig min
							Ræveskindspelts og saa mine Galoscher, lille Thilde, og den laadne Hue,
							jeg er allerede stærkt forkjølet. Mine Herrer undskylde, men det er min
							Pligt at trøste Lidende og Døende.«Og dermed indpakkede Datteren sin Fader, og den velærværdige
							Consistorialraad begav sig gjennem Gaardspladsen i Præsteboligen hen til
							den døende Kone; og det var moersomt at see, hvorlunde han i sin
							Ræveskindspelts, med den lyse lodne Hue paa, med sin smalle diplomatiske
							Taille, tæt indhyllet i Dyresloprokken, lignede en vandrende Vandpost,
							der om Vinteren er udvendigt omviklet med den gule Halm; dertil stod nu
							denne siberiske Dragt i aabenbar Modsætning til Aarstiden: en opvarmende
								 Sol drev Sæden ud af
							Jorden, Crocus havde affloreret for længesiden, Fuglen byggede sin Rede
							og Staldkarlen havde aflagt den røde Hue og taget Hat paa; endydermere
							var Dompappen for længesiden fløiet til Norge. - -
							-Saa lad ham vandre! - -Men inde i Stuen sad jeg ene med Mathilde: thi Halvor havde i ondt Lune
							forladt Værelset, for at kige ind i Længen og see om Tærskerne ogsaa
							arbeidede (ogsaa havde Præsten faaet en ny Plov - det var
							muligt den, som Landmanden nærmere vilde tage i Øiesyn), dog troer jeg,
							at det var Mathilde, som havde fornærmet ham ved at see venligt og
							smilende til mig; men nok var det, at Halvor var ude og jeg var inde.Og der sad jeg og grublede over Mathildes Ansigt: der straalede en Taare
							i hvert af hendes Øine, som naar Dugperlen hænger i Morbærtræets Blade;
							der sad en Veemod i hendes Ansigt, som naar Vintersolen skinner gjennem
							et Vindue i Hovedstaden ind paa de i Stuen staaende Zwiebier; der var et
							Foraar i mit Hjerte, som naar den første Kjærlighed indsniger sig hos
							Mennesket, som naar Hørkræmmerdrengen gaaer ud af sin Lære og bliver
							Svend, som naar Skoledisciplen bliver Student. Der sad jeg og indsugede
							den søde Gift af hendes Læber, medens Halvor færdedes langt ude i
							Markerne, formodentlig omtumlet af alle Skinsygens Piinsler. Endelig
							vendte Præsten tilbage; den syge Kone var død. Vi spiste til Middag, da
							Halvor kom hjem fra sin Udenlandsreise og om Eftermiddagen gik han og
							jeg sammen tilbage til Herregaarden, men Halvor  var taus og vranten og jeg mærkede godt, at
							han undertiden betragtede mig med skumle Blik.Men fra den Dag af var Halvor Thyesen min Fjende.X.Naar Maanen skinner i Granskoven svagtOg Fuglene alle sove,Da vil jeg gaae paa en Menneskejagt,Da vil jeg det Dristige vove.Min Haand er sikker, min Riffel god,Jeg vil see den Forhadtes Hjerteblod.Et mørktfarvet, næsten kulsort Had viste sig i Halvors Ansigt, siden hint
							vort fælles Besøg i Præstegaarden; han afbrød al Omgang med mig, sendte
							alle de Bøger, han havde laant af mig, tilbage til mit Værelse og
							beskjæftigede sig udelukkende med Landvæsenet.Jeg tilbragte imidlertid næsten hver Søndag hos Consistorialraaden, just
							ikke lokket dertil af Manden, snarere drevet derhen af en ubeskrivelig
							Længsel efter at see Mathilde. Ogsaa var hun særdeles forekommende imod
							mig og jeg mærkede godt, at hun gjerne talede med mig.Det var en Søndag Aften, at jeg sad ganske ene inde i Præstens
							Dagligstue: Præsten var kjørt hen at besøge Thyesens, og Mathilde var
							beskjæftiget i Huusholdningen. Jeg greb en Psalmebog, der laae i
							Vinduet, der faldt et Papir ud af den - det var Vers
							- Haanden forekom mig bekjendt, dog kunde jeg ikke mindes,
							hvor jeg før havde seet den. Digtet var ikke heelt, der manglede baade
							Begyndelse og Ende; hvad der var, lød saaledes:- - - - -
								-- - - - -
								-Men med min Skjæbne da, harmfuld i Hu,Vilde jeg flux gaae irette:»Tænkte jeg ikke fra Vuggen til nuEne med Længsel paa dette?Var det ei derfor, paa Markerne tidtEne jeg taled, ustyrligt og frit?Læste jeg ikke i BogenHelst om en indvortes Strid?Speided jeg ikke fra KrogenMenneskets Handling med Flid?Trækket af indvortes Stræben,Minen, der tyder paa paa aandelig Magt,Smiil fra Uskyldighedslæben -Skjænked jeg dem ei bestandig min Agt?«»Hvad er en Skuespiller paa Jord,Naar han kan meer end blot more?Præst i en Kirke, hvis Menighed troerBlindt paa det Skjønne, det Store.Mægtigt han griber i Dødens Nat,Hæver de Blege fra Graven brat.Livets Larve han hængerOver det hvide Skelet:Fortidens DobbeltgængerTræder paa Kunstens Bræt.«»Ordet, der ligger i Skjaldenes Qvad,Har kun et Sædekorns Evner;Kornet først spirer med Stilk og med Blad,Naar det i Jordbunden revneer.Digteren er jo den saaende Mand,Skuepladsen hans frugtbare Land;Drivhuus er det forsande,Mod Dagligdagskulden lukt,Her kan Træerne standeMed større, med gylden Frugt.«»Betragt engang, før Teppet gaaer op,Den skummeltstirrende Mængde!Den bringer ind kun en mødig KropOg Kummer i Ansigts Længde;Og hurtigen dog, paa Kunstnerens Bud,De dele hans egne Tanker,De Ansigter snart som hans see udOg Marmorhjerterne banker!«»Begeistring sømmer sig Kunstens Kuld,Og Liv i den venstre Side;Thi de skulle lokke Blomsten af Muld,Heel ofte ved Vintertide:Gudherren bød dem blandt Folket gaae,Som før Propheterne ginge,At vække hver Sands, som gik istaa.Og Folket tillive at bringe.«»Jeg veed, en Kunstner har ingen Jord,Ei blanke Søer med Bugter;Hans Rige gaaer ei mod Vest eller Nord,Han fanger ei Sydens Frugter,Og dog har han faaet en Herskermagt,Hvorfor han al anden ei ændser:Den hele Mark er ham underlagt,Fra Graadens til Latterens Grændser.«»Og skjøndt han vel er forvisset om,At Verden vil mod ham dømme,Da sætter høit over Globens DomHan dog sine egne Drømme:Selv skal han miste sit kjære Hjem,Sin Moders ømhed ilive -Han haaber, et nyt JerusalemVil Skuepladsen ham give.«»Og gjelder sædvanligt som SubstantivEi Kunstnernavnet i Sproget,Da er det Pronomen demonstrativ -Og det er dog altid Noget:Thi Kunsten peger jo stadigenTil Høiderne nede fra Dalen,Og holder sin Finger alvorligt henMod Gud og mod Himmelsalen!« - -Underlig drømte jeg Natten derpaa;Hamlet stod ved min Side;Taarer var der i Øiets Blaa,Meget han syntes at lide.I Parterret vi ene stod,Rundtom var Bænkene øde:Bort svandt alt mit forrige ModVed det natlige Møde.»Hamlet!« hvisked j eg ængstelig,»Ræk mig den dobbelte Maske!Verden ei aner, den troer ei paa mig,Men jeg vil den overraske.« -Ak, som om denne Bøn ham varSørgelig at fornemme,Gav han mig et veemodigt SvarMed en veemodig Stemme:»Hvad er en Skuespiller paa Jord,Selv kan han meer end blot more?Han er et X dog, om hvilket man troerAlt, ikkun ikke det Store.Ene ved Navnet der klæber en Plet,Som ikke skures ved daglige Tvæt:Gjerne vil Verden Dig skue,Naar det paa Scenen kan skee,Men i Familiens StueVil ingen Fader Dig see.«Lokker Dig Æren? o den er en Fugl,Flygtig fra Græsset til VandetFlytter ustadigt den Hjemstavn og Skjul,Hopper fra Træ't til et andet.Saalænge du gaaer din Ungdomsgang,Fløiter den for Dig sin smigrende Sang;Snart vil dog Tid og ModeSkyde de Yngre frem,Da synger Fuglen sin OdeMeer ei for Dig, men for dem.«»Hungrig kanskee Du endogsaa vil gaae,Veed ei hvad Enden skal blive -Paradiis aabent for Armod skal staae,Men den har Helved ilive.Sorgfuld din Genius vender sig bort,Naar den Dig seer, mellem Flasker og Kort,Haanet af Fortidens Minder,Røvet din Barndoms Plads,Søgende hvad Du ei finder,Mindst i det skuffende Glas.«»Og naar Formørkelse dækker din SolOg Du gad barnligen græde,Da skal Du dog paa Forundringens StolLee og Dig synligen glæde.Elskov forlader, hun kjender Dig ei,Venus istedet vil staae paa Din Vei.Længe før Løvet falder,Blier Du i Opvæxten træt,Ligger i YnglingsalderUnder det eensomme Bræt.«»Og naar Begeistringen splitter sig adOg Du maa den selv undvære,Og dine Haab falde, Blomster og Blad,Hvordan vil dette Du bære?Er ei Theatret den eensomste Gaard?Uden for Verden i Sandhed den staaer:Ei kan tilbage Du vende,Verden vil spærre din Vei;Broen blier slængt overende,Togange bærer den ei.«»Troer Du ei, Smaalighed rækker saa langt,Troer Du, Misundelsen sover?Der er ei noget saa asdelt og rankt,Hvortil de To sig jo vover:Broderlighed vil Du tidt omsonstSøge hos Broderen selv i din Kunst,Er Du i Sandhed en Hamlet,Da bør Du her ikke boe;Her kunde længe jeg famletEfter Horatio.« - -- - - - -
								-- - - - -
								-»Og hvem,« spurgte jeg nysgjerrigt Mathilde, der netop nu kom ind i
							Dagligstuen, »hvem er vel Forfatteren til dette vakkre Digt? aha, De
							rødmer! - - maaskee,« tilføjede jeg, næsten skinsyg,
							»maaskee en fordums Tilbeder?«»Langtfra,« lød hendes Svar, »men - men, kjære Harring, hvorfor
							jeg rødmer? det spørger De mig om? det var - det er, fordi De
							har opdaget een - een af mine Svagheder. Seer De, fra
							Barnsbeen har jeg været stemt for at gaae til Theatret; det tyktes mig
							saa herligt, at være det levende Organ for de store Mestere blandt
							Digterne, at være Moralist for hele Menneskeheden, at være Maler af hver
							Lidenskab, at opfange de hurtigt forbifarende udvortes Spor af de
							indvortes Tanker og Følelser. Jeg betroede mig til en -
							Fætter, ham der har skrevet hine Vers, men han irettesatte mig venligt
							gjennem disse Linier: saamange Fristelser og Farer maa Manden gjennemgaae, han
							ligger for det Meste under - hvorledes skulde da jeg, en Qvinde, kunne bestaae? og dog kunde det sandelig
							endnu falde mig ind at gaae den omtalte Vei, naar, og gid det skee
							seent, min Fader bliver lagt i Kisten. Dette simple Liv  behager mig ikke, jeg har jo givet
							Afkald paa alle dets Glæder, jeg har vendt mig bort fra Virkeligheden
							- hvad har jeg da tilovers andet, end Kunst
								en?«»De har Meget,« udbrød jeg med Varme, »De har endnu Meget tilbage af
							Virkeligheden, De har Ungdom, Godhed og Skjønhed - og De har
							en Ven, hvis De tillader det, i mig!«»Har jeg virkelig?« svarede hun grædende, idet hun lagde sin Haand paa
							min Skulder og stirrede ind i mit Øie, »har virkeligt den stakkels
							Mathilde endnu en Ven, der finder hende god og ung og smuk. O Harring,
							jeg har lidt meget og dog hader jeg ikke denne Verden; fordi Een har
							krænket min Sjæl, gjør jeg dog ikke som mange Andre, der forbande dem
							alle.«»Jeg vil erstatte Dem, Mathilde, hvad De har lidt,« raabte jeg, »jeg vil
							elske Dem trofast og i Sandhed - -«.Da foer Dødens Bleghed over hendes Ansigt og hun stødte mig med en Slags
							Rædsel tilbage: »gaa, Harring,« hviskede hun, »gaa øieblikligen herfra,
							nu kommer min Fader!« Og hurtigen rakte hun mig min Hat og næsten stødte
							mig ud af Stuen.Bedøvet gik jeg gjennem Gaardsrummet og var alt halvveis kommen hjem til
							Herregaarden, da jeg modte Præsten i sin Vogn. »Ei, ei,« raabte han,
							»holdt, Kudsk, men pas vel paa Hestene; De gaaer der uden Overkjole, Hr
							Harring, høist uforsigtigt: de danske Nætter ere ikke at spøge med. Paa
							Søndag er det min Geburtsdag og jeg haaber at see Dem - alle
							Thyesens kommer ogsaa. Ikke sandt, De svigter ikke? kjør saa til, Kudsk,
							mig synes Duggen er kold.«Og bort rullede Præsten uden at høre, enten jeg sagde ja eller nei. Gud
							bevares! hvorledes skulde det da ogsaa falde en Hr. Consistorialraad
							ind, at Nogen torde sige nei, naar han
							inviterede til en Fête?Uden ellers at mærke noget til den af Consistorialraaden saameget
							befrygtede Dugg, bøiede jeg ind i en Granskov, der ligger tæt ved
							Herregaarden. Det er, eller, rettere sagt, det var dengang en ganske ung
							Plantage, hvor de smaa Træer neppe vare saa høie som en velvoxen Karl.
							Og som jeg nu gik, ærgerlig tilmode, og slentrede hen ad Veien,
							afhuggende med min Stok de frodige Brændenelder og Skræpper, -
							faldt der et Skud og en Kugle hvislede tæt forbi min Nakke. Det var
							efter mig man havde skudt, ganske bestemt efter
								mig, men hvo var Fjenden? Hvem var vel i den
							fremmede Egn bleven fornærmet af den fredelige theologiske Candidat?
							- - - Jeg stod et Øieblik stille og havde
							den Ubekjendte villet mig rigtig tillivs, da havde dette Øieblik, da
							jeg, uden egentlig at tænke paa Faren, fortabt i Gisninger, stod, lænet
							forover paa min Stok, lyttende om jeg ikke kunde mærke Buskenes Raslen
							ved den Flygtendes Bevægelser - ja, i Sandhed, dette Øieblik
							kunde have været tilstrækkeligt til at ende mit Liv. Jeg gik ganske
							langsomt hjem, men kun bittre Følelser bevægede mit Bryst: havde ikke
								hun berøvet mig ethvert Haab om
							Gjenkjærlighed og var ikke jeg, som ikke havde
							fornærmet et eneste Menneske, i den eensomme Granskov bleven overfalden
							paa Snigmorderviis?»Du skal sige det til H-!« tænkte jeg ved mig selv, men jeg fik
							ikke tænkt ud: Begyndelsesbogstavet af Halvors
							Navn, dette let henaandende Bogstav  gav mine Tanker en ganske ny Retning: hvad om
							Stimanden var selve Halvor Thyesen?Hurtigt løb jeg opad Trapperne til Halvors Værelse paa Qvisten,
							(Dueslaget var beliggende ganske tæt derved). Jeg vilde lukke Døren op,
							men den var tillaaset - han pleiede ellers altid at sove for
							aabne Dørre - - -XI.Ja vel, ja vel! jeg vilde dræbe!Men viid: fra nu af skal min LæbeKun tale mildt, forsonligt Sprog.Mig syntes, Livet hvisked: nyd kun!Mig syntes, Bøssen raabte: skyd kun!Men Du vil vist tilgive dog.Tidligt den følgende Morgen traadte Halvor ind i mit Værelse, men jeg
							forskrækkedes næsten over hans vilde Udseende. Det lod til at han slet
							ikke havde været iseng; hans Haar var uredt og Øinene indfaldne, Kinden
							blegere end ellers. Hans hele stærke Legeme rystede, Stemmen var brudt
							og paa hans Kalmuksfrakke hang der Pigger af Grantræe. Mod1øs stod han i
							Døren og stirrede hen paa mig med en Blanding af Glæde og Smerte:
							»Harring,« sagde han, »det var mig der skjød efter Dig inat, hvad vil Du
							gjøre?«»Halvor,« svarte jeg, »Du duer ikke til at være en Forbryder -
							hvad havde jeg forresten gjort Dig, siden Du vilde dræbe mig?«»Aa, hvad Du har gjort mig?« udbrød han, »slet  intet, det var kun - det var fordi
							jeg saae, at Du elskede Mathilde, og at hun syntes bedre om Dig, end om
							mig. Hør, jeg har i lang Tid ikke været Menneske meer; hvor jeg gik og
							hvor jeg var, i Stuen eller i Skoven, paa Marken eller i Baaden, saa har
							jeg kun tænkt paa Dig og paa hende. Det Krudtmaal, som hun sidste
							Markedsdag gav mig, kastede jeg i mit Raseri ned i Møllebækken og
							dykkede derpaa tilbunds for atter at faae det. Mine Fugle -
							stakkels Dyr - ere omkomne af Sult; Møllerens forbandede sorte
							Hund har bidt Snap i Bagbenet og jeg har endnu ikke slaaet det Bæst
							ihjel - ogsaa det er forsømt. Jeg hadede Dig ligeindtil jeg
							fik skudt Bøssen af, men fra det Øieblik af har jeg ret holdt af Dig.
							Jeg har i Morgenstunden ligget udenfor Din Dør og lyttet efter dine
							Aandedræt. Gud i Himlen! hvis Du havde været saaret! Fordre af mig hvad
							Du vil, jeg skal gjøre det, men tilgiv mig blot. Jeg vil endnu idag gaae
							hen til Mathilde og bede hende om at elske Dig. Jeg vil aldrig see hende
							meer, kun Du skal have Lov og Eneret dertil. O Harring, Harring, vær
							ikke mere vred!«Her omfavnede han mig voldsomt og jeg mærkede, hvorledes hans vældige
							Muskelbygning krampagtigt rystede i mine Arme. Jeg tog hans Haand og
							knugede den heftigt: »nei, Halvor,« gjenmælede jeg, »troe ikke, at jeg
							er vred, men lad os som redelige Medbeilere kæmpe om Kronen. Glemt være
							hvad der er skeet. - Jeg har just ikke noget stort Haab, men
							jeg vil paa Søndag - nu veed Du det - paa Præstens
							Geburtsdag, udspørge Mathilde, om hun vil vælge Dig eller mig eller
							Ingen af os To. Handle Du saaledes som Du troer det er bedst; gaa Du hen
								 og tal med hende, om Du
							vil, endnu idag, og forresten saa lad det gamle venskabelige Forhold
							atter træde i Kraft imellem os To.«Halvor saae paa mig med store Øine: han kunde ikke fatte, hvorledes man
							saa hurtigt kunde tilgive et Riffelskud. Han trykkede min Haand og
							hviskede venligt: »ja, jeg vil tale med Mathilde idag.« Og dermed ilede
							han ud af Værelset og jeg hørte, hvorledes han sprang ned ad Trapperne,
							nynnende sin Ynglingsarie, den meer eller mindre bekjendte
							Maimaanedssang, hvor den gudfrygtige Bonde fremfører sine forskjellige
							ønsker og Bønner for Vorherre:»Giv Mælk og Smør og Osten sød;Velsign os med Boghvedegrød.Lad Hønen give Æg paa FadTil Pandekag' og Æggemad.Bevar vor' Gjæs fra alskens Nød,Gjør Kaaien feed og Dynen blød.Stærk Humle hæng paa Stængerne,Sæt beesk Malurt i Bedene.«Kort efter saae jeg ham rende over Ladegaarden, men om det var for at
							aflegge et Morgenbesøg hos Mathilde eller for at tugte Møllerens sorte
							Hund, kan Forfatteren ikke med nogen apodictisk Vished bestemme.XII.For os kun Glæden havesI Fremtids Hal;Din Fortid skalI Glemselen begraves.Du kan ei gi'e mig Lindring:O nei, o nei,Min VandringsveiKun lettes ved - Erindring-!«Jeg har aldrig seet Halvor Thyesen saa »net«, som paa Consistorialraadens
							Geburtsdag i Præstegaarden: han havde endogsaa drevet det til en blaa
							Kjole med forgyldte Messingknapper - og han bar -
							for første Gang et Par uhyre Flipper, ud fra hvilket hans Ansigt
							stirrede, (blodrødt ved det stramme Halstørklæde), ligesom en
							Pakhuuskarls Hoved, der, forsynet med en rød Hue, viser sig i et
							Loftsvindue, eller som (jeg holder meget af Billeder) en Tulipan i et
							Vandglas. Der laae noget vist Triumpherende i de Øiekast, han sendte
							mig; de røbede tydeligt, at han meente, han havde gjort mig en betydelig
							Tjeneste - paa hvad Maade? det kunde jeg ikke gjæt-te. om jeg nu sidder her i den øde Præstegaard og bemaler det rene hvide
							Bikubepapir, med min smukke Kone, der sidder og syer ved Vinduet, medens
							den lille Carl leger med sine Tinsoldater og af og til seer hen til
							Arthurs store Hund, der 1øfter Hovedet iveiret og knurrende lytter til
							Avlskarlens Fodtrin i Gaarden, saa fremstaaer for mit indre Blik Mindet
							om hin selsomme, paa mit Liv saa indvirkende Nat i Consistorialraadens
							Huus. - - -Der var grumme mange »fornemme« Folk i Præstegaarden hin Aften: der var
							en afskediget Lieutenant, der havde giftet sig med en Pige paa femten
							Tusind Daler og derpaa (naturligviis) kjøbt en lille Landeiendom (thi
							hvo kan ikke være, eller i det mindste ikke blive til, en -
							Landmand?); det var (naturligviis) kun en ganske lille bitte
							Landeiendom, som han havde kjøbt, og, (naturligviis) saa røg han fra
							Gaarden et Par Aar efter og blev (naturligviis) Toldbetjent i
							Kjøbenhavn; men den Aften, paa Præstens Geburtsdag, havde han
							(naturligviis) Sporer paa, og i disse formidable Sporers Hjul sad
							(naturligviis) adskillige Kniplings-Garneringer, som han (naturligviis
							paa krigerisk Maneer) havde erobret fra Damernes Musselins Kjoler.
							Skjøndt Mars i sin Tid skal have været en stor General og en Officeer af
							smukt Udvortes, saa troer jeg dog neppe, at han, hvad Bakkenbarter
							angik, kunde maale sig med Hr. Lieutenanten.Og saa var der da ogsaa adskillige af Nabopræsterne; Een af dem vil være
							mig evigt uforglemmelig. Han var tredsindstyve Aar gammel og havde
							siddet i fem og tredive Aar i eet og samme Kald; det var ret et Exemplar
							af en af de rigtigt »gamle Præster paa Landet.« Jeg har aldrig seet et
							Menneske i sit Ansigt mere ligne et Sviin, end denne Sjælens Hyrde
							gjorde. Og saa var der da spredt en S1øvhed over hans hele Væsen, som om
							han i en rum Tid havde været en Træstub og havde været nedplantet i
							Jorden og overbevoxet af Mos og Skimmcl. Jeg tænkte ved mig selv: »men
							er det virkeligt ogsaa et Menneske? er det ikke snarere en Dragkiste
							eller en Spyttebakke, der har antaget en menneskelig Skikkelse  og sniger sig omkring i en
							Forklædning, i en dyb Maske?«Og saa var da selve Amtmanden tilstede, en spinkel,»En lille Mand, men stor i Staten,Und für den Satan ein schoner Braten.«Han hilste omkring i Forsamlingen med en Venlighed, med et Smul, saa at
							man aldeles ikke skulde troe, at der to Gange var blevet skudt efter
							hans Kareth, fordi han, naar han lod Skatterne inddrives hos Bønderne og
							disse ikke kunde betale, men Staklerne skulde afsone den med Vand og
							Brødsstraffen, gjemte Bønderne til om Vinteren, »fordi Tarmene lide mere
							ved Sulten i Kulde, end i Varme.« Som sagt, man
							skulde aldeles ikke have troet, at det var »Kongen paa Landet.«Og midt i Kredsen bevægede sig da ogsaa en smidskende Doktor. »Min Gud!«
							raabte denne til en rødmosset Toldbetjent, »hvor De seer daarlig ud! De
							har vist ikke fornyeligt brugt de kjølende Pulvere, som jeg sidst
							forordnede!« - »Jo, det veed Gud jeg har,« skjælvede
							Toldbetjenten, der lige til dette Minut havde befundet sig saare vel,
							»men jeg synes selv, at jeg nu ikke mere er rigtig frisk - det
							var maaskee bedst, at jeg strax tog hjem?« - Upaatvivleligt!«
							raabte Doktoren, »jeg skal nok kjøre Deres Kone hjem inat. Stakkel, hun
							skulde dog ogsaa have sig en lille Dands.« - Og hjem kjørte
							Toldbetjenten med en frisk Recept i Haanden - lad ham ha'e
							'en! -Endydermere var der i Stimlen en Prokurator: hændelsesviis traf han i
							Selskabet sin Mandant og 
							forsikkrede da Denne om at Sagen aldrig kunde tabes ved Høiesteret
							(Høiesteret dømte forresten, at Landsoverrettens Dom burde ved Magt at
							stande).Og der var mange Fleer i Stuen, iblandt Andet ogsaa en jydsk Forpagter,
							men han talte kun om Vaarsæden og om sin Kalvekudsk; han bukkede
							særdeles dybt for Amtmanden og brugte Skraa.Men snart vendte mit Blik sig hen til Mathilde. Hendes castaniebrune Haar
							contrasterede herligt med den fine Teint; hun havde en lyserød Kjole paa
							og den deilige Hals var omkrandset af en hvid Perlerad. Hun kom mig
							strax imøde, da jeg traadte ind, og hun rakte mig fortroligt Haanden:
							der var vistnok Fiere i Selskabet, der misundte mig, men Thyesen vendte
							sig om og saae ud af Vinduet hen paa Præstens »Guldgrube«, den store
							Mødding. Sorgfuld, næsten grædende tænkte jeg ved mig selv: ak, hvorfor
							kan hun dog ikke elske mig! - Bestandigt hvilede imidlertid
							hendes Øine paa mig og jeg syntes at de stirrede ømt og
							kjærlighedsfuldt.Efter Theevandet blev der spillet og jeg dandsede med den skjønne Pige.
							»Mathilde,« bad jeg, »tillad mig et Øiebliks Samtale med Dem ude i
							Haven, jeg fordrer Forklaring af Dem; min Rolighed, min Lykke, alle mine
							Ungdomshaab ville gaae tilgrunde, hvis De afslaaer min Bøn.«Hun nikkede sørgmodigt og snart bemærkede jeg, at hun gik ud af Stuen;
							Halvor smilede, da han saae mig gaae ud af Havestuedøren, og snart sad
							jeg med Mathilde i Jasminlysthuset - jeg bad hende om Haand og
							Hjerte.»Kjære, kjære Harring,« gjenmælede hun, »af alle de Mennesker, som jeg
							seer omkring mig, er De den, 
							hvem jeg elsker meest og hvis Venskab og gode Omdømme jeg sætter størst
							Priis paa. Men,« - tilføiede hun, jeg syntes med en skjælvende
							Stemme - »det er ikke Lidenskab, troe endelig ikke det, det er
							en Søsters Ømhed, en Nærbeslægtets venlige Følelser, som besjæle mig.
							Betragt mig som en smuk Egn, en yndigtformet Billedstøtte, en straalende
							Blomst - De siger jo, kjære Harring, at jeg er smuk, o det
							glæder mig, at jeg behager Dem. Seer De, naar man ret kjærlighedsfuldt
							betragter en smuk Egn, da forekommer det En, at Egnen, jo længere man
							seer paa den, tiltager i Deilighed, ligesom om Naturen gjorde sig Umage
							for at see smuk ud i sin Tilbeders Øine - saaledes glæder det
							ogsaa mig, at De holder af mig, men lad det aldrig falde Dem ind at
							ville ægte mig, det kan aldrig skee - ligesaa godt kunde De
							ville ægte en smuk Egn, en Billedstøtte, en Blomst eller« - i
							det samme hørte vi Amtmanden rulle bort i sin Wienervogn og Mathilde
							tilfoiede smerteligt leende - »eller hans Høivelbaarenheds
							deilige Wienervogn. Nøies med mit Venskab, jeg beder Dem.«Hun bøiede sig hen til mig og jeg mærkede et svagt Kys paa min Kind, da
							skjselvede hele mit Legeme. Pludselig foer hun op: »ha,« raabte hun
							forfærdet, »det var her paa denne Plet, paa denne Dag, i denne Time, for
							fire Aar siden! Kom, lad os gaae op.«Jeg spurgte, hvad der saaledes havde afficeret hende, men hun svarede
							Intet og snart stode vi i Dandsesalen. Med Forundring mærkede jeg, at
							Mathildes Opførsel imod mig var ganske anderledes kold og afmaait oppe i
							Selskabet, end det før havde 
							været nede i Haven. Var hun maaskee vred, fordi hendes Følelser havde
							faaet Overmagt nede i Lysthuset? Hun var paa eengang bleven alvorlig:
							borte fra hendes Ansigt var Smilet og Glæden, og Sidelokkerne hang ned
							over de skjønne Kinder, ligesom Cypressen eller Taarepilen over den
							Afdødes Urne.Jeg stod i en Vinduesfordybning hensjunken i Grublerier, da hørte jeg
							Hestetramp ude i Gaarden, jeg hørte En ligesom fløite ad en Hund: det
							var Halvor, der reed hjem. - -Men ligesom der til et velindrettet Festmaaltid hører Voxlys, Kjedsomhed
							og Tjenere i Liberi, saaledes er ogsaa en Sang
							uadskilleligt forbunden med hele Comoedien, og dette havde da ogsaa En
							af Degnene følt, hvisaarsag den fromme Mand havde opsat en Tingest i
							bunden Stiil, hvor der fandtes Overflødighed af »sølvgraat Haar og
							Aftenrøde,« men hvorfra egentlig Poesie var totaliter banlyst: det var
							en fuldkommen Riim-Frost.Efter Bordet dandsede jeg Fandango med en svær Dame, en Skovriders plumpe
							Datter - Gulvet var glat, jeg faldt og forvred min Fod. Man
							maatte bære mig hen til en Sopha, og tre Doctores trak Foden igjen i
							Led, men den Ene erklærede, at jeg inat maatte blive i Præstegaarden og
							ikke hverken ride, kjøre eller gaae hjem. Jeg protesterede, men Mathilde
							erklærede, at jeg skulde forblive hvor jeg var. »Hvem veed,« sagde hun,
							»hvad en Uforsigtighed kunde føre til: jeg vilde nødig see Dem halte.
							Vil De ikke bie, naar jeg beder Dem derom?«
							Dette Sidste hviskede hun mig næsten i øret, Gjæstekamret gjordes
							istand, Selskabet tog bort efterhaanden og jeg sov først ind efterat Alt
							var blevet stille;  først
							efterat Consistorialraaden havde betalt sin Stuepige hendes Tjenesteløn
							(det vil sige: da Pigen havde indsamlet
							Kortpengene), først da bøiede Morpheus sig over mit Hoved.XIII.De sover Allesammen nu,De vaagner Alle først silde;Nu er i Huset, med sorgfuld Hu,Kun vaagen ene Mathilde.Klokken kunde vel være to, da jeg blev vækket ved en Lyd, som om Døren
							aabnedes og knirkede; søvnig vilde jeg vende mig om mod Væggen da jeg
							bemærkede, at Stuen, hvori jeg laae, pludseligen oplystes. Jeg dreiede
							mig om og saae - - -For mig stod lyslevende hiin friske Drøm, som jeg havde havt Natten efter
							at min Moder var bleven begravet. I lyserødt Klædebon, blændende deilig,
							med den trearmede Sølv-Lysestage i Haanden, stod den herlige qvindelige
							Skikkelse for mig, sørgmodig, med den venstre Haands Pegefinger paa
							Munden, antydende Stilhed; snart rødmende, snart blegnende, undseelig,
							men skjøn i sin Sorg. Det var ikke min foryngede Moders Ansigt, nei det
							var et andet, - Gud tilgive mig -, et mig næsten
							endnu kjærere Aasyn - det var Mathildes.»Johannes Harring!« begyndte hun, »med Rette betragter De mig med
							Forundring: hvad mon jeg vel ogsaa vil hos Dem paa denne Tid? Af Deres
							egen Mund har jeg hørt, at De elsker mig, paa Deres Øie  har jeg seet, at min bestemte
							Erklæring, aldrig at kunne tilhøre Dem, har gjort Dem ondt. Jeg kommer
							nu for at mildne den Smerte, som jeg mod min Villie har tilføiet Dem:
							jeg kommer for at anklage mig selv, for at forringe mit eget Værd, for
							at forspilde Deres Agtelse og Kjærlighed. Den Mathilde, der nu staaer
							for Dem, er ikke den, for hvem De antager hende; hun er ikke den
							uskyldige Pige, som De troer; ogsaa hendes Fod har betraadt Brødens
							sumpige Enemærker, men hun er dog ædel nok til ikke at ville bedrage Dem
							og sælge Dem chaldarisk Erts istedetfor Guld. Johannes, jeg har alt
							eengang- været Moder!«»Gud i Himlen!« raabte jeg, »og hvem?«Da svarede hun med en klangløs Stemme: »han hed - Arthur Harring!«»Og Barnet?«»Det har det godt,« svarede hun grædende og pegede mod Loftet, »det er
							hos Gud i Himlen!« - - -Kjære Læser, Du maa kunne begribe hvilket Indtryk dette hendes Udsagn
							gjorde paa mig. Hun, hvem jeg i Fortiden beskuede som en Marmorvase,
							hende skulde jeg fra nu af betragte som et simpelt Leerkar; jeg havde
							tildrømt mig en skjøn, idealsk Verden, incarneret i hendes yndige
							Skikkelse, og hun var nedsjunket til at blive et
							vendisk Afgudsbillede, fjernet fra alle græske, symmetriske Former: hun
							havde altsaa Dydens Ansigt paa Lastens Legeme!- - Nu erindrede jeg, at Arthur studsede, da han
							hørte i hvilken Egn af Jylland, jeg skulde opholde mig; nu mindedes jeg
							Mathildes underlige Adfærd den første Gang jeg saae hende; nu faldt det
							mig ganske naturligt, at Præsten havde spurgt til  Arthurs Befindende og nu først gjenkjendte
							jeg min Broders Haandskrift i det Digt, som jeg havde fundet i Mathildes
							Psalmebog. Alle disse Tanker strømmede bedøvende ind paa mig og jeg sank
							tilbage paa mit Leie med uendeligt bittre Følelser.Efter en lang Pause tog Mathilde atter til Orde: »De kjender nu min
							Hemmelighed og indseer, at jeg aldrig kan gifte mig. Bedøm mig
							imidlertid ikke for strengt: betænk, at jeg kun var sexten Aar gammel da
							Arthur i Jasminlysthuset tilsvoer mig en evig Troskab. Jeg var jo næsten
							et Barn, men det er rigtigt hvad Oehlenschlseger siger i Erik og Abel:
							»man lærer meget, naar man bliver ældre!« - Iøvrigt, naar De
							engang gjenseer Deres Broder, saa hils ham fra mig og siig ham, at jeg
							alt for længe siden har tilgivet ham, men beed ham blot om een Ting: om
								Taushed! Det var dog Synd, om han
							aabenbarede min Skam, saa at Folk skulde pege Fingre ad den stakkels
							Mathilde og kalde hende en Skjøge, ikke sandt, Johannes, det var for
							haardt? Desuden, kom det ud iblandt Folk, saa vilde vist min stolte
							Fader tage sin Død derover. Jordemoderen var den gamle Kone, som døde
							den Dag, De første Gang besøgte vort Huus: min Fader, en gammel tro
							Karl, Arthur og De ere alle de som kjende Hemmeligheden og De, veed jeg vist, vil ikke røbe den. Dræb Deres
							Kjærlighed til mig, men lad mig beholde Deres Venskab.« -Sagte, som hun var kommen ind i mit Værelse, forlod hun det atter og
							efterlod mig i en feberagtig Tilstand. Da jeg atter kom til mig selv,
							græd jeg som et Barn, der havde Mæslinger. Denne Prsestegaard, mit
							fordums Bajæ, mit Yndlingssted, det var nu  vanhelliget - og Morgensolen
							skinnede ind paa mine Taarer.Min Beenskade var aldeles helbredet, da jeg næste Dag traadte ind i
							Dagligstuen. Mathilde var ikke i Værelset, men Consistorialraaden kom
							strax hen til mig: »unge Mand,« begyndte han, »jeg veed hvilket Besøg De
							har havt inat, Mathilde har imorges betroet mig det Hele. Hun vil ikke
							see Dem idag; stakkels Pige, hun er skamfuld: i en romantisk Stemning
							har hun igaar gjort hvad hun idag fortryder. Har jeg ellers viist Dem
							nogen Kulde fra vort Bekjendtskabs Begyndelse, saa tilgiv en fornærmet
							Fader. Jeg har altid godt kunnet lide Dem og
							- jeg stoler paa, at De tier stille.«Jeg forsikkrede ham ikke alene om min, men endog (hvad jeg dog egentlig
							slet ikke kunde sætte nogen Borgen for) om min Broders Taushed.
							Forresten var jeg i et saa ondt Lune, at jeg ikke engang ændsede den
							Hjertelighed, hvormed den gamle Præst tiltalte mig. Uden at bede ham
							hilse Mathilde, ilede jeg med at komme bort. Ak, jeg tænkte ikke paa, at
							denne min Kulde vilde tilveiebringe søvnløse Nætter for Mathilde.
							Stakkels, ulykkelige Skabning! jeg var den Eneste af alle hendes
							Omgivelser, hvem hun elskede, den Eneste, hvis Agtelse hun brød sig om
							og jeg var grusom nok til at forlade Huset, hvori hun boede, uden at
							give hende et broderligt Haandtryk, uden at forsikkre hende om, at
							hendes Tilstaaelse paa ingen Maade forringede mit gode Omdømme om hende
							- at jeg alligevel elskede hende, at hun dog stedse var Den,
							hvem jeg ansaae for den reneste Skikkelse, jeg hidtil havde seet. Vel
							var Pigen forsvundet, men jeg kunde dog
							ikke andet end betragte hende som en deilig - Enke.Men Consistorialraaden saae jeg aldrig meer. - Ikke havde jeg
							sovet, meget havde jeg grædt, mere havde jeg sørget. Foraaret, hvis
							uendelige jydske Rigdomsfylde laae udspredt for mit Øie, den letfodede
							Flora - jeg ændsede ikke hendes duftende Gaver. Hjem vilde
							jeg, hurtigt hjem og hvorfor? for at fordybe mig - i Byron. Kun han har seet Mennesket og Livet fra
							den rigtige Side, tænkte jeg, bort usle øhlenschlæger og du,
							lavtflyvende Nyplatoniker, Ingemann, det er om Eder at Byron siger:»These are the madmen, who have made men mad!«O, jeg mindes endnu de afskyelige Følelser, de skjærende Smerter, som
							greb ind i mit inderste Væsen, da jeg gik hjem fra Præstegaarden. Vel
							havde jeg Himlen over mig og Jorden under mig, men jeg havde ogsaa
							Helvede i mig. En Bonde kom netop forbi mig, jeg kjendte ham, men af
							lutter øieblikkelig Ondskab vilde jeg ikke hilse ham, men stirrede stift
							hen for mig.»God Morgen, Doktor,« raabte han, thi Halvor Thyesens Benævnelser vare
							blevne optagne af den hæderlige Bondestand, »I kommer vel fra Præstens?«»Ja!« svarede jeg; »fordømte Bondeknold!« tænkte jeg; men undlod at
							indklæde denne smukke, poetiske, høflige Tanke i tydelige Ord.»Det har nok støvet igaaraftes ved Dandsen, Doktor, Jeres Øine ere ganske
							røde,« vedblev min ubehagelige Ledsager.»Ja vist støvede Gulvet, men dog ikke saameget,  som Jeres fordømte Hest gjør nu, hvorfor
							Satan rider I ikke til?« var mit just ikke hofmandsmæssige Svar.»Doktoren er nok ikke i god Couleur idag,« vedblev Christen Hansen.»Nei!« og saa bandede jeg uvilkaarligt Halvor Thyesens Favoriteed, »nei,
							Satan slaae mig, er jeg ikke og lad mig saa gaae!«Ganske phlegmatisk vedblev Bonden at ride ved Siden af mig og syntes ret
							at have Lyst til at forlænge Samtalen. »Med Forlov,« begyndte han atter,
							»er det sandt, at I skal giftes med Præstens Datter, for i det Tilfælde
							har jeg et Par Ord at sige Jer, go'e Karl!«Her forgik Taalmodigheden mig: »nei, min Sjæl naar jeg skal,« raabte jeg
							og slog Hesten over Krydset med min Stok, saa at den i skarpt Trav foer
							afsted og forsvandt med sin humpende Rytter.XIV.Under kulsort SkyHar jeg levet kun sorgfulde Dage;Jeg vil bort, jeg vil flye,Jeg vil til Hovedstaden tilbage.For mit Saar gives intet Plaster,Et Apothek er der ikke for mig;Du By med de hundrede Laster,Mit grædende Øie skal gjensee Dig!Er det sandt hvad en tydsk Professor (Gerlach i Halle) siger, at Logiken
							er, om end ikke en medicina mentis, saa dog et almindeligt Politie i
							hele  Forstandens Rige, saa
							maa jeg angerfuld og veemodig indrømme. at der, paa hele Touren hjem til
							Thyesens Gaard, i min Hjerne herskede en aldeles lovløs Tilstand, et
							psychologisk Anarchie.Jeg gik lige op paa mit Værelse og snart efter traadte Halvor ind til
							mig. Paa hans Ansigt saae jeg strax, at der i hans Indre havde fundet en
							dygtig Kamp Sted og saaledes er da den menneskelige Natur beskaffen, at
							Halvor aabenbart glædede sig over mit nedslagne Haab: nu havde jo han en
							Stalbroder i foragtet Kjærlighed! og paa den anden Side frydedes jeg ved
							at han var min Kammerat i Ulykken. Jeg meddeelte ham forresten kun
							saameget af Historiën, at jeg af Mathilde havde faaet et totalt Afslag
							og at hun først efter sin Faders Død vilde bestemme sig til En eller
							Ingen af Parterne.»Iøvrigt,« sagde jeg, »maa jeg fortælle Dig, min gode Thyesen, at jeg
							ikke længe vil forblive paa din Faders Gaard. Maa jeg tale frit ud? og
							vil Du love mig, ikke at forebringe din Familie hvad jeg i dette Øieblik
							betroer Dig? nu vel, dit Haandtryk er mig en sikker Borgen. Jeg har
							længe mærket, at din Moder Søger at tilveiebringe en Forbindelse mellem
							din Søster Charlotte og mig; din Moder har i lang Tid - jeg
							har godt mærket det - søgt at sværte Mathilde for mig og at
							nedsætte hende ved alle Leiligheder: hun ønskede maaskee heller, (og
							deri kan jeg ikke fortænke hende), at Mathilde blev din Kone. Hvad nu din Søster Charlotte angaaer, saa er hun en
							særdeles vakker Pige, hvis venlige Hjertelag vist vil -
							tidligt eller sildigt - tilvende hende en Mand, bedre og
							ædlere end mig; men elske hende, det kan jeg nu
							engang ikke. Endelig - og det er da  Hovedgrunden, hvorfor jeg maa iilsomst reise
							fra Jylland - saa har jeg faaet et Brev fra Kjøbenhavn, hvori
							der meides mig, at min Broder Arthur er betænkeligt syg.«Denne Erklæring (kunde jeg tydeligt see) slog Halvor i en mærkelig Grad:
							ligesom han nu engang var vant til hver Onsdag og Søndag at skifte
							Uldsokker og Skjorte, ligesom det nu engang hos ham var indført som Skik
							regelmæssigt til visse Tider paa Dagen at besøge Kostalden og til andre
							bestemte Tider (og dem overholdt han strengt) at spise Frokost og
							Middagsmad, - saaledes var han nu engang bleven vant til
							dagligen at see og at tale med mig og at betroe mig, hvor høit han
							elskede Mathilde og hvor bange han var for at det lille Føl, som var
							falden efter Tamerlan, (en udmærket Racehingst), skulde med Tiden blive
							en Krybbebider. Tanken om dette Afsavn af en god Ven bedrøvede ham da
							saaledes, at Øinene udspiledes og bleve saa store som to fuldvægtige
							Specier og at Munden aabnedes saa vidt, at en Kareth med fire Heste godt
							kunde være sluppen igjennem, endog med betydelig Contrabande
							(Toldvæsenet er jo ikke saa strengt). »Ih! oh!« var den eneste Lyd, det
							eneste klingende Symbol paa Forundring, som Halvor mægtede at
							fremstamme, og langsomt forlod han Værelset.Før min Afreise forestod der mig imidlertid Opfyldelsen af en tung Pligt,
							og det var at skrive til Mathilde. Med den ømmeste Skaansel berørte jeg
							neppe engang hendes Hemmelighed - o det var et vanskeligt Brev
							at skrive! »Tro ikke,« sagde jeg blandt andet, »at De staaer nedværdiget
							i mine Øine, hele Deres Brøde hviler paa Arthurs Hoved: det er  Forføreren og ikke den
							Faldne, som man skal foragte. Imidlertid vil jeg øieblikligen reise
							herfra, tilgiv mig, at jeg ikke vil see Dem. Lad en Stund gaae hen, da
							vil jeg med den gamle Begeistring kunne betragte Dem, nu derimod kan jeg
							ikke andet end nære smertelige Følelser, naar De staaer for mig. Og kan
							dette undre Dem? er jeg ikke paa eengang bleven skuffet i mine herligste
							Forhaabninger, har jeg ikke opdaget en brødefuld Hemmelighed, hvis mørke
							Pletter vanzire min egen Broder? Og hvad har jeg at haabe, at vente i
							min Fremtid? ligger den ikke udstrakt for mit Øie som en uhyre Sandørken
							uden en eneste Oase, uden en eneste forfriskende Kilde? Jeg havde aldrig
							elsket før; jeg er nu ingen Fusentast længer; min Forstand er udviklet,
							desto stærkere, desto inderligere vare ogsaa de Følelser, som jeg nærede
							for Dem. Det var ikke en Balinclination, det var intet ungdommeligt
							Sværmeri, det var den reneste Kjærlighed. Dog een Ting maa jeg bede Dem
							om: lade mig tale med min Broder. Jeg har dog en Formodning om at De
							endnu elsker ham; hvo veed, om han ikke angerfuld vender tilbage til Dem
							og om ikke De kunde styre hans vilde Lidenskaber og blive hans
							frelsende, gode Engel? Jeg fraskriver mig enhver Fordring paa Dem, jeg
							vil, hvad det end skal koste mig, lære at betragte Dem som en yngre
							Søster. Een Ting kan De være forvisset om og det er, at De bestandig i
							mig skal finde en oprigtig Ven; ogsaa stoler jeg paa, at De i
							Forlegenheder aldrig vil henvende Dem til nogen Anden, end til Deres
							Johannes.«Dette Brev sendte jeg hende en halv Time før jeg selv reiste bort: jeg
							vilde netop ikke have noget 
							Svar, jeg vilde ikke have, at hun skulde afslaae mig min Bøn: jeg vilde
							tale med Arthur.Kort efter at jeg havde bortsendt dette Brev, kom Halvor for at sige mig
							Farvel. »Ak,« sagde han, »hvo skulde have tænkt, at Du saasnart vilde
							forlade os! nu er det Midsommer og jeg havde allerede glædet mig til, at
							vi skulde gaae paa Jagt sammen til Efteraaret, Du kan troe, Doktor, at
							der er grumme mange Ræve i Sipperup Krat. Den Dag, da - jeg
							havde skudt efter Dig, Dagen derpaa, mener jeg, gik jef saamænd op til
							Mathilde, og bad hende, hvis hun havde den ringeste Godhed for mig eller
							hvis hun følte Begyndelsen af en Smule Kjærlighed til mig, at hun da for
							Guds Skyld vilde qvæle denne Lidenskab i Fødslen og derimod ene elske
							Dig, men hun loe mig ud. Dog haaber jeg, at besøge Dig til Vinter i
							Byen; jeg har aldrig været i Kjøbenhavn og jeg har hørt, at der skal
							være en stor Fuglesamling i Stormgaden, den vilde jeg dog nok see før
							jeg døer, som nok snart forestaaer, thi den fordømte Kjærlighed har
							forjaget al min Appetit og min Søvn.«Den gamle Thyesen og alle hans voxne Børn toge en venlig Afsked med mig,
							men Fruen i Huset snærrede ad mig; thi Charlotte var jo endnu ikke
							bleven forlovet og jeg eiede jo circa tyve tusind Daler, som Gud skee
							Lov ikke stode i Capellets Enkekasse.XV.Kongen bærer Kronen,Kruus tilhører Yngling;Dronningen har Demant,Dalens Glut har os jo.Glæde her ved GildeGives frit de Unge;Silde vil vi sørge,Thi Solen skinner herligt.I Fattigdom vi færdes,Freidigt dog vi synge;Skillinger vi skydeSammen til et Gilde.Mellem tynde MureMaae vi stundom sidde:Solen kan da skinneStærkere paa Lokken!Natten os sammen nærmerNæsten meer end Dagen;Vægteren raaber vældigtUdenfor vort Vindue:Stærkere vi synge,Siddende ved Bordet:Siden kan vi sørge,Hvis Solen ei vil skinne!Dybt i Stagen, dunkelt,Dirrer Lysets Flamme;Ungersvende udenUqvemsord vi tale.Lad os lee og leveLystigt i liden Stue:Senere kan vi sørge,Hvis Solen ei vil skinne.Lad kun disse Linier danne Overgangen fra mit fredelige Landliv til et
							uroligt Ophold i Kjøbenhavn, i hvis vildeste, sorteste Kipper jeg skulde
							oplede min Broder. Jeg skal netop i dette Kapitel betræde saadan en
							»Kasse« og vil komme med en Beretning, som maaskee flere af mine Læsere
							ville finde overdreven og usandsynlig, og dog er min Beretning sand og
								 grundet paa
							Begivenheder, som ere foregaaede under mine egne Øine. Mangen Embedmand
							i de høiere Klasser, mangen pæn ung Dame er uvidende om, at der midt i
							Hovedstaden, maaskee kun fire eller fem Huse fra deres egen Bopæl,
							findes Steder, hvor Raahed og Sviir, Kortenspil og Rundsang beskjæftiger
							- muligen deres egne Sønner, ikke umuligen deres egne
							Kjærester. Det er ikke en Gjenstand, der kunde begeistre en Correggio,
							men det er en Scene for Hogarth, og jeg vil da ikke tøve med at rykke
							mit Billede nærmere hen for den fine Verdens Øine, stolende paa, at
							Læseren vil ligesaa velvilligt tilgive nogle forekommende maaskee vel
							plumpe Udtryk af Sviregasterne, som jeg haaber han alt iforveien har
							tilgivet Halvor Thyesens Bondedialekt. -Oprigtigt talt, saa ilede jeg ikke med at gaae op til min Broder:
							efterhaanden som jeg kom længere og længere bort fra det dyrebare
							Jylland, syntes mig ogsaa at jeg fik hende
							kjærere og kjærere. Hvor bittert fortrød jeg ikke, at jeg havde forladt
							hende uden mundtligt Farvel! Det tyktes mig som om jeg havde handlet
							liig et uartigt Barn, der i Arrighed sønderslaaer sit kjæreste Legctøi
							og dræber selv sine bedste Glæder. Ved min Afreise havde jeg været
							usædvanligt koldt stemt imod hende, men efterhaanden som Tiden gik,
							forekom det mig, at hendes Billede dagligen forskjønnede sig og
							forherligedes i min Indbildningskraft og det gjenerobrede sin
							oprindelige Reenhed, sin første tillokkende Ynde.Og hvad skulde jeg sige til min Broder? tale haardt eller tale mildt? Jeg
							besluttede at handle som Øieblikket indskjød mig det og efterat at have
							fattet denne kraftfulde, en Mand værdige Beslutning,  begav jeg mig en mørk Efteraarsdag
							hen til Volden, hvor min Broder boede - men til min store
							Forskrækkelse og dog alligevel, naar jeg skal være ærlig, til en svag
							Glæde for mig (thi nu fik jeg jo udsat den ubehagelige Samtale et Par
							Timer) var Arthur flyttet og Ingen vidste, om han var i Byen eller paa
							Landet, over Jorden eller i den. Ikke vidste jeg, hvor Riegelsen boede;
							da faldt det mig ind at gaae ud i »den sorte Hingst«, der havde jo det
							lystige Selskab før samlet sig og holdt sine Bacchanalier. Og jeg ilede
							da derud, men her var Alting dødt og stille: kun en enkelt Gjest
							trippede om i Stuen og Marqveuren havde et ubeskriveligt veemodigt
							Udseende. »Her er jo ingen Folk,« tænkte jeg,»Apparent rari nantes in gurgite vasto!«Her finder jeg neppe Arthur. »Marqveur! et Glas Viin.«»Gammel Viin?« spurgte han.»Fy for Fanden! nei, rød!« - han bragte mig Glasset. »De skulde
							vel ikke have taget feil af Flasken og taget Æddike?« spurgte jeg, men
							Marqveuren forsikkrede nei og nu spurgte jeg, om her ikke kom en
							Lieutenant Harring?»Jo vist!« svarede han og fløitede i sine Fingre, »nei, da han havde
							faaet en Regning paa fyrretyve Daler, saa løb han sin Vei med hele sit
							Slæng. De skylder allesammen. Der var Kielerstudenten, han skylder ni
							Mark; der var Mægleren han skylder fem Daler; der var Skipperen fra
							Eckernførde, han skylder femten Mark, nei af det hele gode Selskab er
							saamænd Barberen og Skarpretteren de reelleste - Skarpretteren
							sidder ellers inde i den anden Stue ifald Herren vilde -«»Nei, nei Tak, ellers uendelig forbunden!« udbrød jeg meget hurtigt, »men
							forresten saa har Lieutenanten sendt mig for at betale Pengene
							- her er de - vær saa god og skaf mig en Qvittering
							fra Verten selv - og - og« (her kom Studentens
							Æresfølelse med i Spillet) »tag ogsaa de ni Mark af for Kielerstudenten,
							han har ogsaa paalagt mig at afgjøre sit Mellemværende.«Forbauset ilede Marqveuren ud til Verten og kort efter saae jeg syv eller
							otte Personer af Familien, der nysgjerrigt tittede ind ad Døren for at
							faa Øie paa den rige Ambassadeur fra Lieutenanten, og der var i
							Naboværelset en Hvisken imellem dem allesammen, som om et Par hundrede
							Fødder slæbede hen ad Gulvet og mange Qvadriller opførte et glimrende
							Bal.Med glædestraalende Ansigt fremførte nu selve Verten sin lille Figur med
							Pappegøienæsen, bukkede for mig saa at den lange blaae Frakke, der hang
							om ham som et Sengeomhæng, næsten naaede ned til Gulvet. »Gud give,«
							expectorerede han sig, »at alle Mennesker vare saa reelle og saa fulde
							af Galantitet som Lieutenant Harring! o vær saa god at komme og drikke
							et Glas Viin Hr. - - jeg veed ikke Deres Navn.« Og
							Pigen kom nu ind med tre Glas Blækviin, eet til Verten, eet til mig og
							eet til - ja til hvem?O Gud! til Skarpretteren! han nærmede sig allerede, den lille runde Mand
							med det ganske særegne Kast med den høire Arm. »Man maa saamænd ta'e
							hvad der bydes Een i denne trange Tid!« begyndte den værdige Øxemand,
							»der er saamænd ikke meget at fortjene i denne Tid, i det mindste er der
								 kun kummerligt Arbeide
							for mig. Min Herre, De seer ud til at være en studeret Mand, med Forlov,
							troer De ikke at Høiesteret dømmer meget for mildt? eller skulde det
							indskrænkede Antal af Halshuggelser muligt have sin Grund i at
							Menneskeheden forbedredes og endelig engang aabnede sit Øre for Ærens,
							Fornuftens, Moralitetens, Religionens og Øxens forskjellige Stemmer, eh?
							Deres Sundhed, min gode Herre!« - Og vi klinkede.»Her er Regningen ærbødigst qvitteret!« mælede Verten og leverede mig et
							Papir; jeg læste Indholdet og det lød som følger:S. T. Hre Leytenandt Haring!for Bekomne spisendes og især drikendes Varer contanter betalt fyretyve
							Riksdaler meget erbødigst Nepomuk Møller
							herbergeer. og gestgiver i sorte hingstd.»Men lad mig nu see,« vedblev den venlige Vert, »at De ogsaa selv engang
							imellem seer ind til os, her er saamænd kun propert Selskab.«»Ja,« afbrød Skarpretteren, »skulde Nogen af os kunne gjøre Dem een eller
							anden lille Tjeneste, saa kan De ganske sikkert stole paa os,
							idetmindste staaer min Haand og Arm aldeles til
							Deres Disposition.«»Jeg vil strax benytte deres gode Tilbud,« tog jeg øieblikligen til Orde,
							»ved at bede Dem om at bevise mig den Tjeneste, at sige mig hvor Student
							Riegelsen boer - jeg veed, at han før er kommen og maaskee
							endnu kommer i Deres Huus.«»Strax herved!« raabte Verten.»To Huse herfra!« echoede Skarpretteren, »jeg skal med Fornøielse følge
							Dem derhen.«»O, jeg be'er,« raabte jeg angst til Døden, thi hvad vilde man sige i
							Byen, hvis man saae Candidatum theologiæ laudabilem, Johannem Harring,
							gaae Arm i Arm med Skarpretteren? »nei, det er ikke mig, men det er En
							af mine Bekjendter, som vilde tale med Manden,« og dermed anbefalede jeg
							mig paa det hurtigste.Jeg ilede rask op til Riegelsen og traf ham hjemme: »hvor kan jeg finde
							min Broder, er han levende eller død?« spurgte jeg, ikke uden en vis
							Ængstelighed.»Han er levende,« lød det trøstende Svar, »men hvor han boer, kan jeg
							ikke sige Dig, thi jeg veed det ikke. Han og jeg ere noget brouillerede
							sammen i denne Tid, men vil Du følge med mig i Aften, saa skal jeg føre
							Dig hen paa den taberna, hvor han og hans Selskabsbrødre søge. Hvor boer
							Du? Jeg skal hente Dig Klokken syv.«Riegelsen holdt Ord og afhentede mig til bestemt Tid og Sted. »Du vil
							more Dig,« sagde han paa Veien, »ved at see det lystige Selskab. Vil Du,
							som jeg, saa skal Du en Tidlang holde Dig skjult i Baggrunden for at Du
							kan overskue den hele løierlige Tummel. Naar vi ere komne ind i den
							yderste Stue, skal Du sætte Dig der og forblive der, imedens jeg gaaer
							ind i den inderste for at see deels om han er saaledes stemt, at Du tør
							vove at nærme Dig ham. Du veed jo nok, at han har sine Luner.«Jeg billigede Riegelsens Forslag og snart stode vi udenfor
							Gjæstgivergaarden, hvor man netop havde tændt Lysene i Værelserne. Jeg
							satte mig i den  forreste
							Stue, Riegelsen gik ind i det Allerhelligste. Der laae en gammel Statstidende (Gud veed hvor det elendige Blad
							havde faaet den Benævnelse fra), jeg læste ellers aldrig dette
							fortrinlige Blad, men som mit Øie foer hen over Siden, standsede det ved
							et Navn - Blodet foer op i mine Kinder, jeg syntes at
							Jordbunden rystede under mig, medens mit Blik flakkede omkring paa Loft
							og paa Vægge. Den Bekjendtgjørelse, som saaledes bevægede mit Indre, var
							en Annonce om et Dødsfald; det lød saaledes: »Søndagen den 11te November
							18- hensov, efter nogen Tids Svagelighed, min kjære Fader,
							Consistorialraad og Ridder af Dannebroge, Edvard Johnsen. Menigheden
							tabte sin Hyrde, men Datteren sin Fader, sin eneste Slægtning, sin
							troeste Ven. Mathilde Johnsen.« - -Og dette kunde Du nænne at skrive, Mathilde? kalde den kolde, forsigtige,
							fornemme Præst, kalde ham din troeste Ven! Er jeg da aldeles Intet
							for Dig? ændser Du slet ikke de Piinsler, som jeg dagligen gjennemgaaer,
							naar jeg kommer til at tænke paa Dig? hans Blod
							laae stille som Iisvand, mit ruller som Geisers
							kogende Bølger; han elskede Dig som en Formynder kan tage sig af et
							fremmed, rigt Barn, men jeg saae eengang i Dig hint Ideal, som kun
							eengang kan fremkogles i den menneskelige Hjerne -Jeg afbrødes i disse Tanker ved en Sang i det tilstødende Værelse; en
							skingrende Tenor lod sig høre:»Treibt mich der kiihle Wind aus meinem Lande,So treibt er mich doch nicht aus meinem Stande!In der Luft Luft leb' ich,In der Luft Luft schweb' ich,Und wer in Luft Luft lebt, der ist mein Bruder!«Jeg gik ind i det Værelse, hvorfra Sangen lød; der sad To og spilte en
							Piqvet. Den tydske Tenorsanger var - som jeg senere erfarede
							- ingen Anden, end den Kielerstudent, for hvem jeg hos Verten
							i den sorte Hingst havde betalt de ni Mark. Det var en svær Person med
							et herligt Hoved, hvis stærkt marqverede Træk gjordes endnu mere barske
							ved et uhyre Ar over den ene Kind. Hans Medspiller var en Jyde med en
							dyb Bas, særdeles koldblodig, forsynet med en udmærket kraftfuld
							Legemsbygning. Han talte meget langsomt og snurrede saaledes paa det
							brave Bogstav R, at jeg, hvis jeg skal give Læseren et nogenlunde klart
							Begreb derom, nødsages til at anvende tre Errer i de Ord, hvor der
							ellers kun forekommer eet, og fire hvor der oprindeligt kun findes to.»Det err nogle rraadne Viserr,« begyndte Jyden, Hr. Svendsen, »disse,
							tydske, min venlige Brroerr! Derr err ikke det Malm i dem som i vorre
							rredelige danske Viserr og Melodien err saamænd ofte tarrvelig nok!« Og
							dermed begyndte han, for at bevise sin Paastand, liig en uhyre Humlebi,
							at brumme den bekjendte Strophe:Mangen bær' Navnet, som ei det fortjener,Mangen er stolt for han eier lidt Guld!Jeg vil det sige reentud som jeg mener:Hele vor Jord er af Tiggere fuld.Den Ene tigger Nøgler, den Anden tigger Baand,Den Tredie tigger Stjernen af den kongelige Haand.Pludselig foer Kielerstudenten op fra Stolen »nei,« raabte han, »jeg
							taaler det ikke, Svendsen! Du  sidder jo og snyder mig lige op i mine aabne Øine, jeg vil ikke
							spille mere!«Ganske rolig svarte Svendsen blot: »nu vel, vil Du ikke spille, kan Du
							lade være. Sæt Dig imidlertid ned og giv Kort, jeg har Forhaanden.«
							Kieleren satte sig og de spilte atter, men i dyb Taushed.»Det er forskrækkeligt,« begyndte Svendsen atter, »hvor hidsige og
							paastaaelige slige unge Mennesker ere som Du, min venlige Bro'er, og
							Dine Lige.«»Holdt!« skreg atter Kieleren og foer heftigt i Veiret, »der snød Du
							atter, Du spiller falsk, Din Æsel! det er afskyeligt og det tyder paa en
							lav Charakteer.«»Men det er dog noget urimeligt noget,« gjensvarede Svendsen ganske
							phlegmatisk, »skal Du da ene ha'e Lov til at snyde? Du skal aldrig høre
							mig bebreide Dig, at Du spiller falsk og saa gjør Du dog saadant et
							Spektakkel, hvergang Du griber mig. Nei min venlige Bro'er, snyd Du kun
							som sædvanligt, men forbyd ikke mig at tage Repressalier. Vil Du gi'e
							eller skal jeg?« -Jeg fik ikke mere at høre af denne Samtale, thi Riegelsen kom i samme
							Øieblik for at afhente mig til [x][x][x][x][x][x]
							eller penetralia. »Kom,« sagde han, »der er Intet i Veien. Der skal
							netop i Aften være et Afskedsgilde i Anledning af en holsteensk Skippers
							Afreise imorgen. Sæt Dig i Baggrunden, naar vi komme derind, hør og see
							til, og Du vil ufeilbarligen more Dig.«Og vi gik igjennem Billardstuen, hvor to halte Personer, en Krigsassessor
							og en afskediget Consul, spilte Polydor: i et Nu stod jeg ligeoverfor
							Arthur.Min kjære Broder var, tæt lænet op til Kakkelovnen, falden i en behagelig
							Slummer; foran ham stod  et
							Snapseglas og et Ølglas, i hvilket sidste endnu det Meste af Øllet stod
							tilbage.»Hvad vædde vi,« hviskede Riegelsen, »at jeg veed Aarsagen til hans
							Søvnighed? Husker Du hvad Plinius siger: omne animal
								post coitum triste.«Jeg betragtede Arthur nøiere og fandt, at hans Ansigtsfarve var saare
							bleg, ja, reentud sagt, den var guul: han lignede, forekom det mig,
							frappant min Fader saaledes som denne saae ud hin Aften paa Høierup, da
							min Moder anklagede ham. Min Fader havde myrdet sin første Kone; den
							Broder, ligeoverfor hvem jeg stod, havde myrdet Uskyld og tilintetgjort
							en deilig Piges timelige Velfærd. Min Moder anklagede min Fader, men jeg
							traadte op imod min Broder, og det forekom mig i dette exalterede
							Øieblik som om jeg skulde vorde en Blodhevner for Mathildes Ære, et
							Menneske, der skulde, efter Skjæbnens Forudbestemmelse, rase imod sin
							egen Slægt; det tyktes mig, som om jeg i hint Nu var langt stærkere, end
							jeg egentlig var. Og der stod jeg og knyttede krampeagtigt Haanden og
							stirrede med Had og uendeligt bittre Følelser hen paa min Broders gustne
							Ansigt. Heller ikke slumrede han, den kolde Forbryder, roligt! et
							bittert Smiil svævede over hans Mundvig, saa at jeg kom til at tænke paa
							en Strophe af en Ode, som En af mine Skolekammerater skrev til Søvnens
							Gudinde, hvori han tiltaler hende:»Tanken, stundom Sjælens Orm,Faaer hos Dig en skiftet Form;Samler sine Brødre smaa,Som saa vilde trindtom gaae,Driver sammen dem i Strøm,Danner saa en Guderdrøm.Hellig, hellig er din lidI den tause Nattetid;Uskyld er Dig kjærest og,Manden er Digtidtforklog,Derfor kommer fra det BlaaeTiest ned Du til de Smaa.«»Nei, blege Broder,« tænkte jeg ved mig selv, »Du kan ikke sove roligt!
							den grædende Mathildes Skikkelse omsvæver dit indre Øie. Det lille Barn
							i Kisten viser sig for Dig hver Midnat, derfor kan Du ikke sove om
							Natten, men maa gjøre det om Dagen: derfor tør Du ikke sove ene paa dit
							Værelse, men maa gjøre det her midt i Mennesketummelen; derfor elsker Du
							din Hund saa høit, fordi det er det eneste Væsen som elsker Dig. Guult er dit Ansigt! ha, jeg har læst hos Oken, at Farvernes Symbolik er naturphilosophisk
							rigtig: rødt er Ild, Kjærlighed -
							Faderen; blaat er Luft, Troskab og Tro
							- Sønnen; grønt er Vandet, det
							dannende Princip, Haabet - Aanden: dette er de trende
							Hoveddyder. Men guult, Arthur, guult er Jorden, det Ubevægelige, Falskheden,
							den eneste Last - Satan! der gives tre
							Dyder, men kun een Last. - Du har vanhelliget hvad jeg
							stillede høiest af hvad jeg hidtil har seet; Du har tilintetgjort mine
							skjønneste Forhaabninger; i min Indbildning har jeg reist mig et Tempel
							af Marmor, men see! Søllerne brast og Kuppierne faldt sammen, og det
							store Gudernes Huus sammenskrumpedes til en - Katafalk. Og Du,
							en Forbryder af Grundsætning, en ussel Vellystning, en Egoist med Liv og
							Sjæl, en Tvivler og en Bedrager, Du har endnu Enevælden over Mathildes
							Tilbøielighed, medens jeg, den Rene, den Eneste i Verden der mener hende
							det  godt, maa staae tilbage
							og forgjæves sukke efter hendes Kjærlighed! Hun elsker mig, og hvorfor?
							fordi jeg ligner Dig, fordi hun i mig troer at
							kunne gjenkjende et Glimt af dit Ansigt, en enkelt Straale af din
							Stjerne, et Ord af din Tale.«Der sad inde i den Stue, i hvilken jeg var kommen med Riegelsen, kun min
							Broder og fire Andre, men snart fyldtes Stuen med nye Gjæster, Riegelsen
							blandede sig i deres Selskab, og ingen bemærkede mig i min Afkrog.
							Verten kom ind med en stor Bolle Punsch, saa at jeg kunde begribe, at
							Festiviteten nu skulde tage sin muntre Begyndelse. Kielerstudenten, som
							ogsaa var kommen med, proponerede, at han skulde vække Lieutenant
							Harring, men i det samme skulde hele Selskabet istemme en vis Sang.
							Propositionen gik igjennem og Kieleren tog nu et Stykke graat Papir op
							af Lommen, lagde det sammen i en Form af en Fidibus, tændte det,
							slukkede det atter, men holdt den rygende Tingest under Arthurs Næse.
							Den væmmelige qvælende Stank gjorde sin Virkning: min Broder vaagnede og
							nøs, men gjengjeldte denne Vennetjeneste med et klaskende Ørefigen.
							Sligt maa imidlertid have været Coutume i Selskabet, thi Ingen i Stuen
							tog det ilde op og Kieleren selv loe; i det samme begyndte Sangen og min
							Broder istemmede særdeles jovialt. Senere erfarede jeg, at Arthur selv
							var Forfatteren; det er mig derfor en kjær Pligt, at meddele Læseren
							hele Visen, som lød saaledes:Heisa, vor Krofa'er, nu er jeg kommen hjem,Men hvor er vel Gutterne mine?Op nu med Tøiet og Flaskerne frem,Jeg vil have de fineste Vine!Skaal, min Ven,Skjænk i Glasset igjen,Kald paa alle vore gode Mænd!Munden er tør, mine Been ere ømme,Jeg har seilet, men nu vil jeg svømme.Skaal for Dig og for Alle,Hvem vort trofaste Lag vi kan kalde.Siig mig nu først, hvor er Prangeren vel nu,Den Stærke, som trumfed i Bordet?»Stille, min Ven, Du bedrøver min Hu,Jeg kan neppe jo fremføre Ordet.Ak, en StudStanged Øiet ham ud,Graven gjemmer ham i hviden Klud!« -Ih saa for Fanden! lad Aadselet ligge,Vil ei Bæstet, lad os da kun drikke.Drik kun ud, mine Gutter,Livet varer kun nogle Minutter!Siig mig saa, Kjære, hvor findes Søster min?Jeg gjerne vil hende besøge.»Stille, min Ven, hun er bleven et Sviin,Hun vil sikkert din Kummer forøge.Mærk mit Ord:Hun i Brøndstræde boer,Skjøndt ei gift er dog hun bleven Moer.« -Tjener hun godt, er det ogsaa det Samme:En er vild, men de andre gaae tamme.Drik kun ud, mine Gutter,Dyden varer kun nogle Minutter!Siig mig saa, hvor vor Hosekræmmer gaaer,Han spilte saa godt paa Billardet.»Ak, i mit Øie nu Taarerne staaer,Han tilvisse har Modgang erfaret.Det gik skidt!Enden var en Fallit,Gridsk hver grusom Creditor tog sit,Stakkelen hængte sig saa i en Strikke!« -Lad ham hænge, men vi ville drikke!Lad ham hænge da, Gutter,Pinen varer kun nogle Minutter!Siig mig, saa, Krofa'er, hvor lever vel min Broer?Han spilte saa ivrigt Rouletten.»Kjæreste Ven, tør Du høre mit Ord?Ved sit Tab han blev tosset i Hætten.BistrupgaardHuser skabede Faar,Issefjorden til dens Have naaer.«Gaae fra Forstanden! en kort Promenade!Tabe Mønten er langt mere Skade.Spar paa Mønten, I Gutter,Penge varer kun nogle Minutter!Siig mig nu - hiin praktiserende Jurist,Hvor tumles nu han vel i Verden?»Han har forandret sig svært siden sidst,Skiftet Dragten og hele Gebærden.En CorvetBragte, sikker og let,Til Vestindien ham nok saa net:Blækhornet kasted han, tog saa Musketten!« -Det var Tab vist for Loven og Retten!Drik kun ud mine Gutter,Viin bør vare kun nogle Minutter!Endelig siig mig nu, hvor er vel min Fa'er?O, see dog de sønlige Taarer!»Sørgeligt, Kjære, kun lyder mit Svar,O hvor Synden dog mange bedaarer!ChristjanshavnTager venligt i FavnDem man kalder Tyveknegt af Navn -Der i sin Celle din Fader forbedres!« -Saa med Ordnen om Benet han hædres? - -Drik tilbunds, mine Gutter,For i Aften vort Møde jeg slutter!Sangen var endt og Arthur tog til Orde: »jeg er i godt Humeur i Aften og
							agter i den Anledning at uddele adskillige Titler og Gunstbeviisninger.
							Du, Kieler, skal være Hertug af Genever (buk og tak, dit Bæst), Svendsen
							skal være Prinds af Cognac, Bertel skal være Fyrste af Annis og hvis min
							Broder, det Fæ, der ikke forstaaer sig paa Drik, havde været tilstede,
							saa skulde han være bleven Generalinspecteur over de pontinske Sumpe.«Udentvivl skulde denne opbyggelige Tale have varet meget længer, hvis
							ikke den forventede Skipper Espesen fra Eckernførde var traadt ind
							efterfulgt af Verten, der bagefter ham bar en frisk, brændende Bolle, og
							den gode Skipper var da saaledes ikke ulig en Comet med sin luende Hale.
							Riegelsen gav mig et Vink om ikke endnu at træde frem og jeg blev
							følgelig siddende. Jeg kunde tydeligt mærke, at Arthur ikke kunde lide
							Espesen, men at han gik ud paa at chicanere Manden paa alle Maader.
							Skipperen var en lille bredskuldret Mand, ganske skaldet og med uhyre
							Koppear; han talte halvt tydsk og halvt dansk, og broutede og løi paa
							det behageligste.Man drak og Arthur henvendte sin Opmærksomhed og Tale til Skipperen. »Ved
							nærmere at betragte Deres Ansigt, Hr. Admiral,« sagde han, »kommer jeg
							til at tænke paa en udmærket Kunstner og Jongleur, som for nogle Aar
							siden var at see i Dyrehaven.«»Und wie so?« spurgte Skipperen.»Jo,« svarte Arthur, »han var, ligesom De, forskrækkelig koparret, men
							denne Naturens Brøst anvendte han til at danne en skjøn Kunst. Han havde
							nemlig staaende ved Siden af sig en Krukke med  Æbleskivedeig og med denne Deig indsølede han
							hele Ansigtet; derpaa tog han en Glød i Munden, lod en lille Dreng blæse
							ham i Bagdelen med en Puster, og saaledes forfærdigede han og udsolgte
							de yndigste Æbleskiver.«En skrallende Latter fulgte paa denne Historie og Skipperen vilde fare
							løs paa Arthur, men denne raabte leende: »o bliv siddende, jeg vil ingen
							Kindhest ha'e: chose de main, chose de vilain!
							Gesundheit, lieber Bruder! naa og i Morgen reiser De?«»Ja wohl!«»Siig mig engang,« spurgte Arthur videre, »har De været i Messina?«»In Messina? ja wohl!«»Hvorledes synes Dem om Omegnen?« vedblev min Broder.»Ah, ja, ja, die Gegend ja, o es war so ein Taage, da jeg opholdt mig
							der, saa at jeg gar nichts sehen konnte.«Arthur trak paa Smilebaandet, men spurgte fremdeles meget høfligt: »har
							De været i Constantinopel?«»In Constantinopel? ja wohl, freilich! zu wiederholten Malen in
							Constantinopel gewesen.«»Und die Gegend dort, ist sie hübsch, Liebwerthester?« fortsatte Arthur
							sin Inqvisition.»Ja, ja,« svarte Skipperen, »die Gegend, o Hr Wirth, en Boll Punsch
							- ja det var in Constantinopel at jeg havde den Fatalitet, at
							brækk min Been.«»Og hvorledes det?« spurgte Arthur med en overordentlig Interesse.»O, Hr Lieutenant,« lød Skipperens Svar, »es  schieht viel Wunderbares in der Welt. Seer
							De, jeg boede i vierte Stockwerk, und jeg schlummerte des Nachts ganz
							ruhig im Bette. Des Morgens früh stod jeg op og erwartete nichts
							unbehagliges oder widerwärtiges, aber was ist in den schwarzen Stunden
							geschehen? Das ganze Haus, meine Etage ausgenommen, ist ganz und gar
							durch eine fürchterliche Feuersbrunst vernichtet worden. Ich vil træde
							ned ad Treppen und bemerker nicht, at der ingen Treppe gives meer. Kun
							die Balken des niedern Hauses waren stehen geblieben, aber Gulvene og
							alle Værelserne waren eingestürzt, nur meine Etage war gerettet. Nun
							ich, der ich von gar nichts wuszte, træder ud og styrter ned, brækk min
							Been und werde in Schutt und Wasser begraben.«Alle brast i en lydelig Latter over den uforskammede Løgn. Arthur
							henvendte sig til Svendsen og sagde: »hør, er det ikke skjændigt, at
							saadant et Bæst skal troe os saa dumme, at han vover at byde os Sligt?
							Hør,« og nu rettede han sin Tale til selve Skipperen, »I Karl, naar I
							næste Gang vil fortælle saadan en Historie, saa fortæl den til det
							Selskab, af hvis Hoveder der findes eet i Jer egen Hat.« - Og
							dermed satte han Hatten frem paa Bordet, men indeni den laa et
							ufordærvet Lammehoved; nysgjerrig og vred keeg Skipper Espesen ned i
							Bunden af Hatten og udbrød: »wie, das mir? ein Lammskopf?« hidsigt tog
							han Lammehovedet og slyngede det hen efter min Broder, men denne undveeg
							det ved smidigt at bøie sig hen til høire Side.»Hør, Kammerat,« raabte nu Arthur, idet han holdt fast paa Verten, der
							just kom ind med en Bolle brændende Punsch, »skaldede Mand, Du skal  have en Paryk!« Og dermed
							greb han den store Kumme, hvori den sydende Punsch flammede med sin
							svovelblaae Lue, og satte hurtigt og behændigt den omvendte uhyre
							Spølkum ned paa Skipperens Isse, som om det havde været en Nathue eller
							en Hat. Og der stod nu Skipperen med Bollen paa Hovedet, medens den
							flammende Drik rødmende styrtede ned over Ansigtet og gjorde det ikke
							uligt en Fyrstes Brystbillede paa en Guldmønt.Dog - dette forblev ikke uhevnet: rasende greb Skipperen fat
							paa en Flaske, fyldt med Øl, og knus sede den mod Arthurs Pande; i det
							næste Øieblik væltede han Bordet, saa at alle Lysene slukkedes og vi
							omgaves af et bælne Mørke. Jeg foer op af Krogen for at yde Arthur min
							Bistand, men modtoges i Mørket og Tummelen med et vældigt Ørefigen. Hele
							Selskabet styrtede hen efter Skipperen, men man kunde jo ikke see, saa
							at man sloges indbyrdes i det Haab, at En af de Tilstedeværende vel
							maatte være Espesen. Og der styrtede nu ned, ligesom fra Himmelen af, en
							Pladskregn af Ørefigener, en Hagelbyge af Stokkeprygl, et Uveir af Puf
							og Bank.Og saaledes tumlede hele Slænget igjennem Billardstuen og de øvrige
							Værelser, ud af Porten, gjennem Gaderne i fuldt Oprør og Slagsmaal; men
							da Verten, der vilde have styret tilfreds og som derved havde faaet
							nogle fæle Hug i Ansigtet, atter traadte ind i Stuen med Lys, da laae
							Arthur blødende, med flakt Hoved, bevidstløs udstrakt paa Gulvet; kun
							Svendsen og jeg vare i Stuen. Jyden betragtede min Broder meget
							koldsindigt og sagde kun de faa Ord: »derr liggerr han, tilføiet
							legemlige Lidelserr, 
							dygtigen tugtet gjennem Huden! Jeg skal dog see, om jeg ikke kan hevne
							ham!« - Og dermed tog han sin Hat og gik.XVI.Kun trøstig frem, min unge Fod,Rask over Stub og knudret Rod!Er Stien steil og Dybet brat,Gaaer Trinet ned i bælmørk Nat -Naar blot i Sjælen MorgenstundenI Dæmringsskjæret er oprunden,Saa faaer vel Foden Fæste hinden!Suk ei saa dybt, du stille Bryst,Fordi Du savner enkelt Lyst!Lad ikke Tungsinds EdderormBoe i den hvalte Tempelform,Fordi af Qval Du stundom skjælved,Meen ei, at han, som Hallen hvælved,Har den udhulet til dit Helved!Og kan I Øine end ei seeTo Andre mildt til Eder lee,Da skal I dog ei stirre ned,Som om ei fandtes Kjærlighed:Meer blank, end klare Øiestene,Meer trøstende, naar Du er ene,Meer tro staaer Himmelen, hin rene!Og Du min unge, ædle Sjæl,I Eensomheden ikke dvæl!Tro fast, at om Dig vist der boeOg nær Dig Hjerter, ædle, troe,Og naar i Liv de om Dig røres,Og naar de nær Dig sammenføres,De vist og for Dig banke
										høres.Udmattet havde jeg forladt min Broder: jeg havde vaaget over ham i tvende
							Døgn og havde nu bedet Riegelsen at løse mig af paa den besværlige Post.En venligere, en renere Himmel aabner sig nu for Læseren: det er
							Mathildes Tanker, som ere (svagt nok) udtrykte i Mottoet over nærværende
							Capitel. Vi ville møde hende med det Første. - -Det var høit oppe paa Dagen og jeg sov bestandig, men ingen rolig Søvn.
							Snart saae jeg Mathilde vandre sortklædt omkring paa en Kirkegaard;
							snart syntes mig at jeg saae Kielerstudenten opløfte et uhyre Oxehoved
							Rødviin og true min Broders Pande; endelig forekom det mig at Døren gik
							op og Halvor Thyesen traadte ind. Jeg gned mine Øine og opdagede da, at
							jeg var vaagen og at Halvor virkelig stod foran min Seng.»Men er Du gal, Doktor?« tiltalte han mig leende, »i to Nætter har Du
							ikke sovet hjemme og idag ligger Du endnu i Sengen, skjøndt Klokken er
							halvgaaen Eet. Det er nok et kydsk Liv Du nu fører. Oh, mine Fødder,
							Doktor! Blodet snurrer i dem som Vandet i en Theemaskine, jeg er vant
							til at gaae paa den bløde Jordvei og ikke paa den fordømte Steenbro. Oh,
							oh! Med Forlov at ta'e dine Tøffler, oh, oh!«»Men siig mig,« udbrød jeg, da jeg nogenledes var kommen mig af min
							Overraskelse, »forklar mig dog, hvorfor Du egentlig er kommen til
							Kjøbenhavn, kjære Halvor?«»Ja hvorfor?« svarede han, »kan Du sige mig det, for jeg veed det,
							F-n slaae mig ikke,« og ligesom om en ubehagelig Tanke
							pludselig gjennemfoer hans Hjerne, kylede han vredt Støvleknegten, som
							han  just havde taget op fra
							Gulvet, mod Kakkelovnen saa at det yderst nyttige Møbel splintredes i
							mange Stykker. »Kun saameget veed jeg,« vedblev han efter denne
							Kraftanstrengelse, »at saasnart jeg fik at vide, at Mathilde Johnsen var
							taget til Byen, saa fik jeg en uimodstaaelig - Lyst til at see
							Fuglesamlingen i Stormgaden.«»Hvad,« raabte jeg og foer op fra mit Leie, »er Mathilde her i Byen?
							- hvor?«»Ja, det veed jeg sgu ikke,« svarede han ganske ærgerligt.»Jeg vil strax opsøge hende,« udbrød jeg og klædte mig øieblikligen paa.
							Under denne Toilette spurgte jeg da Halvor om Nyt fra hans Hjem og den
							værdige Landmand udkrammede beredvilligen hele sit Forraad. »Carine,«
							begyndte han, »har faaet syv Hvalpe og Meiersken Else er død. Jeg har
							alt skudt tre Ræve i Sipperup Krat, men Maaren anlægger frygtelige
							Ødelæggelser i Hønsegaarden. Hveden var daarlig iaar og til Juul skal
							min Søster giftes med Tiendecommissairen. Der var forleden Auction over
							Præstens Efterladenskaber og jeg kjøbte hans Ræveskinds Pelts; der
							solgtes ogsaa en leedagtig Mængde skimlede Bøger.« -»Fra hvem mon er dette Brev her ligger til mig?« afbrød jeg ham og brak
							Seglet. Jeg læste:»Tilgiv mig kjære Hr Harring, at jeg henvender mig til Dem, men jeg har
							ingen Ven undtagen Dem; De har desuden lovet mig at ville staae mig bi
							med Raad og Daad, naar jeg skulde trænge. Kom ret snart til Deres
							Mathilde Johnsen.«Knapstedsgaard, den - 18-.Jeg viste Halvor dette Brev; han læste det hurtigt og gav sig derpaa til
							at nynne en af sine Favoritviser:Den danske Landsoldat han erSom Løven bidsk og grum,Men haver ogsaa Pigen kjærUdi et eenligt Rum.Hans Mod er ei tilfals,Faldera!Vi vil en Jernring lægge om vor Fjendes Hals.« -Dog pludseligt holdt han inde med Sangen og henvendte sig til mig med et
							Blik fuldt af inderlig Smerte. »Hun har valgt Dig og ikke mig,« sagde han, »jeg seer det tydeligt, og herved er
							Intet at gjøre. Jeg vil ikke see hende, men jeg vil strax reise tilbage
							til Jylland og gi'e Fuglesamlingen Døden og Dævlen. Tag Du hende da, men
							vær god imod hende, thi Halvor Thyesen vilde blive grumme vred, hvis hun
							kom til at beklage sig over Dig.« Han trykte mig i Haanden og gik stille
							udaf Døren; jeg saae ham først igjen i Jylland.Men jeg ilede hen til Knapstedsgaard og spurgte efter Mathilde Johnsen;
							man viste mig op paa et Værelse og der sad Mathilde med Haanden under
							Kinden og hendes Øine vare fulde af Taarer. Hun udstødte et Glædesskrig,
							da hun saae mig. »Endelig, endelig,« sagde hun, »jeg troede, at ogsaa De
							havde forladt mig; i to Dage har jeg forgjæves ventet, Gud skee Lov at
							De kom.« Hun rakte mig sin Haand, men jeg omfavnede hende og bedækkede
							hendes Ansigt og Hænder med Kys. Dog snart rev hun sig løs og sagde
							rødmende: »Johannes, vi forglemme os Begge To. See derhen!«  Jeg kastede mit Blik hen i den
							Retning hvor hun pegede og forundret opdagede jeg en deilig Dreng; han
							kunde vel være en fire Aar. »Hvad er det?« spurgte jeg blegnende.»Den Mand der staaer,« sagde nu Mathilde til Drengen, »han vil være din
							Fader! men gaae nu ned i Billardstuen og see paa dem der spille.« Hun
							kyssede endnu Drengen førend han gik ned og vi satte os ned i Sophaen.»Det er Arthurs og mit Barn,« tog hun smerteligt til Orde.»Men De sagde jo til mig, at det var dødt?« udbrød jeg.»Jeg vidste jo selv ikke andet,« svarede hun, »min Fader havde bedraget
							mig.«Men i det følgende Capitel vil Læseren erfare hvad Mathilde fortalte mig;
							gid han vilde høre det med den samme Interesse som jeg i sin Tid optog
							det!XVII.Arme Forladte, ak, Du har eiFader, som tro kan vise Dig Vei,Er og Dit Hjerte stærkt, at Du kanSavnfri tumles i fremmede Land?»Stille, Du Stemme, Fader jeg har,Fader, som stedse kjærlig mig var:Høit over Skyen, hist i det BlaaeSeer Du hans Throne funklende staae!«Arme Forladte, ikke din ArmSlyngtes om Moders elskende Barm;Aldrig at skue, Stakkel, Du fikGlæden i Moderens funklende Blik!»Moder jeg haver, herlig og stor,Hende jeg skuer i Syd og i Nord;Ei hende fængsle Gjærder og Muur:Venlige Moder hedder Natur.«Omtrent fire Aar før det Tidspunkt, da de sidstnævnte Begivenheder
							forefaldt, stod Mathilde Johnsen med forgrædte Øine foran sin Fader
							Consistorialraaden. »Jeg tør ikke længer fordølge Dig det, Fader,« sagde
							hun med skjælvende Stemme, »at Lieutenant Harring har bedaaret mig: jeg
							bærer et Foster under mit Hjerte. Ikke nok at han har besnæret mig, men
							han har tillige forladt mig og er reist til Kjøbenhavn.«Dette frapperede vel den gamle Fader, men - det Slemme var nu
							eengang skeet og kunde ikke kaldes tilbage - en Feil, som
							Ingen veed, er ingen Feil: det gjaldt nu blot om at holde det Hele
							hemmeligt for den øvrige Verden.Og da nu det skjæbnesvangre Fødselsøieblik pludselig paakom den bange
							Mathilde, satte Præsten sig i sin magelige Agestol og kjørte efter
							Jordemoderen; gamle Hans var Kudsk, en tro Tjener, og havde fra sin
							første Ungdom af været Tyende hos Consistorialraaden: intet Under
							derfor, at Præsten betroede den gamle Betjent hele Ulykken og Hans var
							ogsaa tro og taus.»Du kjører vist for stærkt, Hans,« sagde Præsten paa Veien, »lad for Guds
							Skyld ikke Hestene styrte.«»De kan ikke styrte, Huusbond,« svarede Hans og pidskede atter paa.»Jo, Sand for Gud, kan de det,« raabte den bekymrede Fader.»Nei, Huusbond,« beroligede Kudsken sin Herre,  nei, de kan ikke
							styrte nu. Naar et Menneske skal hente Jordmo'er, saa kan Hestene ikke styrte;
							saameget holder dog Vorherre af de uskyldige Smaabørn, det veed jeg
							meget bedre.«»Ak,« sukkede Johnsen, »den simple Mand har ofte en stærkere og skjønnere
							Tro, end selve Generalsuperintendenten.«Da den gamle Præst traadte ind til Jordemoderen, Dorthe Christensen, var
							denne allerede i Seng; hun vækkedes og Præsten sagde til hende: »min
							Datter Mathilde er i Barnsnød og Du maa betjene hende, kom, følg mig
							strax. Men saasnart at Barnet er kommet til Verden, skal Du tage det med
							Dig og derpaa bestandigt sige til Mathilde, at det er dødt. Det skal
							opdrages i en simpel Bondefamilie, thi jeg vil ikke ved min Død kunne
							efterlade saameget, at Barnet kan komme til at faae en Opdragelse, der
							svarer til Moderens Stand. Desuden vilde jeg ikke for al Verden have, at
							Nogen skulde erfare min Datters Skam. løvrigt skal jeg betale godt for
							Barnet og rigeligt for din Taushed desuden - det døde Barn vil
							snart vorde forglemt, men det levende vilde hvert Øieblik paa en
							ængstende Maade sysselsætte Mathilde.«Og da nu Fødselen var overstaaet og Præsten havde døbt Barnet: Carl
							Petersen, overgav han det derpaa ganske koldsindigt til Jordemoderen,
							for at hun skulde sætte det i Kost hos simple Bønderfolk; men da
							Mathilde spurgte efter sit Barn, da svarede Faderen, at det var dødt.Mathilde græd, men trøstede sig alligevel tilsidst dermed, at Barnet dog
							ikke nu kom til at lide Skam i Verden og maaskee friste en kummerlig  Tilværelse. Man viste hende
							en lille Grav, som man angav at være den smaa Carls og mangen Gang gik
							Mathilde seent ud paa Natten hen og lagde Blomster paa den grønne
							Forhøining og der begræd hun som død den lille raske Purk, der
							imidlertid i røde Bondeklæder tumledes i en
							velhavende Huusmands lille Have og legede med en tam Skade.Efter halvfjerde Aars Forløb blev Jordemoderen, Dorthe Christensen, syg
							og ventede at henfare inden faa Timer. Den »kloge Kone« havde forgjæves
							anvendt hele sin æsculapiske Færdighed og man ventede alt Snedkeren, der
							skulde endnu paa den Levende tage Maal til Kisten; da traadte en gammel
							Sognefoged frem og gav sit vise Raad. »Det slaaer netop nu til med
							Maanen,« sagde han, »og vi kunne i det mindste forsøge det med Dorthe.
							Min Fader har i sin Tid fortalt mig, at naar Doktoren reent havde
							opgivet en Syg, da skulde man, naar Maanen stod midt mellem Ny og Næ,
							grave en Grav paa vildene Mark og lægge den Syge ned i Hulingen; og da
							skulde man bære en Plov tre Gange over den Syge og hvis den Syge kunde
							overleve det, saa var han frelst fra Døden.« -Og gamle Bønder bare ved Midnat (thi saaledes befaler endnu den Dag i Dag
							Overtroen de jydske Bønder at fuldføre slig Forretning) den Syge ud paa
							Marken, og de grove Graven, og Maanen stod midt mellem Ny og Næ, og
							Livets Symbol, den virksomme Plov, gik tre Gange over den Syge; men
							Livsprincipet kunde ikke indpodes i den Døende, og Uglen hylede i den
							nærliggende Granskov og Snedkeren tømrede rask væk paa Liigkisten, thi
							Begge  havde en Anelse om,
							at Dorthe Christensen dog skulde døe.Atter bare de gamle Bønder den døende Kone hjem, men da forlangte hun at
							tale med Frøken Mathilde. Strax løb en lille Dreng (som vi ovenfor have
							seet) over Marken hen til Præstens, men Drengen traf paa Mathilde,
							Halvor Thyesen og mig, netop da vi fra en Forhøining i Præstegaardens
							Have betragtede de tretten Høie, hvori Herremandens Skat skulde være
							nedgravet.Da nu Præstedatteren tøvede længe og den syge Kone frygtede for at døe
							forinden hun kom, da lod hun den omtalte Huusmand kalde, hos hvem den
							lille Carl var i Kost, og da Alle vare gaaede ud af Stuen tiltalte hun
							ham saaledes: »det Barn, som Du har i Huse, det er Frøken Mathildes
							Barn: thi hun har bragt det til Verden. Jeg siger dette til Dig, for at
							Du, naar Præsten døer, men heller ikke før, kan
							meddele Frøkenen, at hendes Barn er ilive og ikke under Mulde. Her under
							min Hovedpude kan Du tage hundrede og halvtredssindstyve Rigsdaler til
							Barnets Pleie, men saa skal det ogsaa have det godt. Det var Synd, om
							den lille Carl, som tegner saa godt, skulde med Tiden blive Soldat; det
							var Synd, om ikke Moderen skulde gjensee sit Barn, og det var Synd, om
							ikke Barnet skulde arve sin Moders og Faders Rettigheder.« -
							Og dermed opgav Dorthe Christensen Aanden og gamle Bondekoner afklædte
							Liget, og Snedkeren kom med sin Kiste endnu knap en stiv Klokketime
							efterat Patienten var død. - -Men Dagen efterat Consistorialraaden var død, kom der en Huusmand ind i
							Stuen til Mathilde og  havde
							et deiligt fireaars Drengebarn ved Haanden (det var den samme Bonde,
							hvem jeg havde truffet paa om Morgenen efterat jeg havde forvredet min
							Fod paa Ballet i Præstegaarden), og han sagde til Mathilde: »min gode
							Frøken, De har mistet Deres Fader, men jeg vil give Dem en Søn istedet:
							thi Dorthe Christensen har paa sit Yderste erklæret lille Carl for Deres
							Søn. Dertil saa gav den salig Kone (rar Kone mens hun levede, har
							betjent min Kone flink i alle Maader hele otte Gange), hun gav mig
							hundrede og halvtredssindstyve Daler, hvoraf jeg kun har til Barnets
							Fornødenheder brugt de to og tyve og her er saamænd Resten. løvrigt kan
							da Frøkenen forhøre Dem hos gamle Hans, om det ikke er sandt Alt hvad
							jeg nu har sagt.«XVIII.Tidt fandt hos den Slette jeg Funker fra Gud:Det Gode kan aldrig dog reent slettes ud.I vildeste Hopsa paa HamburgerbergFornam jeg dog Mozart, om end kun som Dværg.Saaledes lød i Korthed Mathildes Fortælling og den var netop forbi, da
							Drengen atter kom op. Jeg betragtede hans Ansigt noget nøiere og fandt
							mange af Arthurs Lineamenter, men formildede og yndigtgjorte ved en
							herlig Sammenblanding med Mathildes venlige Ansigtstræk. Sammenholdt med
							Arthurs og med Mathildes Aasyn var dette Barnehoved liigt et skjønt
							Landskab, der oprindeligt havde været et Vildtnis, men som ved
							Menneskets stigende  Cultur
							ver bleven til en frugtbar og deilig Egn. Jeg kyssede Drengen og
							udraabte: »Carl, vil Du ret holde af mig og være en god Dreng, saa vil
							jeg være din Fader.« Drengen saae forundret paa mig og gik ind i den
							anden Stue, hvor han morede sig med nogle Billedbøger, som den ømme
							Moder strax havde anskaffet.»Og hvad er Deres Hensigt nu?« spurgte jeg Mathilde.»Min Hensigt,« svarte hun med en bestemt Tone, »er at opfylde min Pligt.
							Dette stakkels Barn skal ikke opfødes til Bonde: han skal ikke, naar han
							bliver voxen, trække den røde Trøie paa og maaskee mishandles af en ung
							lapset Lieutenant; han skal ikke, saafremt jeg kan gjøre noget til at
							forhindre det, af trange Kaar og Sult forledes til Forbrydelser. Han har
							ingen Fader, men han skal faae at vide, at han har en Moder. Jeg vil
							arbeide for at skaffe Penge til hans Underholdning og Lærdom, og det er
							derfor, at jeg har bedet Dem, kjære Harring, om at komme til mig. Gjør
							mig den Tjeneste, at gaae til Theaterdirektionen og mæld mig som en
							Person, der attraaer at gjøre Prøve.«»Til Theatret?« sukkede jeg,»Erindre Dem,« tog hun nu til Orde, »at jeg staaer som et Gjenfærd fra en
							svunden bedre Tid; at jeg ikke elsker, ja muligen ikke engang forstaaer
							mine Omgivelser. For Andre af mit Kjøn og af min Alder gives der
							Kjærlighed, men jeg skal ingensinde erfare den; thi hvilken Kjærlighed
							skulde jeg kunne byde Nogen? der sidder en Plet paa mit Væsen, som
							ingensinde kan afviskes, og selv tilgav min Elskede mig min Brøde,
							maatte jeg da ikke bestandig frygte  for, at han ved den mindste huuslige Uenighed
							vilde mindes den og med Haan bebreide mig hvad jeg som Barn har
							forbrudt? Nei, Johannes, mit stille Levnetsløb er afsluttet og fra nu af
							vil jeg begynde et ganske nyt Liv, helliget ikke til mig selv eller til
							mine særegne Tilbøieligheder, men udelukkende indviet min Carl og
							- Kunsten. Endnu ung og smuk, endnu varm af Lidenskab, vil
							jeg, med et glimrende Ydre, fra et høit Standpunkt, maaskee blænde
							Verden, saa at den, begeistret ved Beskuelsen af min Kunst og af mit
							Talent, vil tilgive min Ungdoms Synd. Jeg har aldrig stærkere følt mit
							indre Kald, end netop i dette Øjeblik.»Men hvad om min Broder,« afbrød jeg hende, »angerfuld bad om Deres
							Tilgivelse og tilbød Dem sin Haand?«»Og dette spørger De mig om, Johannes?« sagde hun
							blegnende, »troer De virkelig, at jeg nogensinde vilde tilhøre ham? Har han fra Begyndelsen af, da han lærte
							mig at kjende, aabenbart kun lagt an paa at forlokke mig; har han kold
							og hjerteløs med en djævelsk Ironie betragtet min varme, uskyldige,
							sværmeriske Kjærlighed; har han uden Medlidenhed forladt mig i det
							Øieblik, da han erfarede, at han havde gjort mig grændseløs ulykkelig,
							da han saae min Jammer og Fortvivlelse; har han i fire Aar ikke ladet
							mig høre et Ord fra sig, ikke spurgt engang, om han eiede et Barn,
							- saa maa jeg vel spørge Dem, om jeg nogensinde kunde elske
							dette Menneske? O, jeg taler altfor mildt om min Forfører, men det er
							kun fordi han er Deres Broder.«»Og, kjære Mathilde,« sagde jeg med skjælvende Stemme, »om nu Arthur laae
							for Døden? om nu  Beskueisen
							af den nære Opløsning havde betvunget hans Vildhed, om det sig hurtigt
							nærmende Øieblik, da han skal træde frem for den vrede Dommer, havde
							ængstet ham? om nu Deres sørgmodige Skikkelse stod ved hans Dødsleie og
							martrede ham? om De nu til hans Beroligelse tilgav ham og rakte ham
							Deres Haand og De derved kunde befrie Dem og Deres Barn fra den mørke
							Plet - vilde De da ikke ægte den - Døende?«Hun skjælvede og græd: »jo, jo,« raabte hun, »for mit Barns Skyld vilde
							jeg, for Carls Skyld. Barnet skal aldrig erfare Faderens Brøde; jeg vil
							ikke indplante det noget Had til sin egen Fader. Jo, Harring, det vilde
							jeg.«»Mathilde,« sagde jeg, »jeg melder Dem ikke til Theatret - men
							jeg gaaer strax hen til min Broder.« Jeg omarmede hende heftigt og
							forlod den rødmende Pige for at besøge Arthur. - -Paa Trapperne hos min Broder traf jeg hans Læge, en ung Homøopath
							L-, en Skolekammerat af mig. »Deres Broder,« sagde han, »er
							fortabt. Hans Bryst er ødelagt og det Onde har ved denne Anledning faaet
							en Leilighed til at bryde ud. Hans Hoved er betydeligt beskadiget, saa
							at De, hvis De vil lyde mit Raad, øieblikligen maa kalde en ældre
							Chirurg, end mig. Jeg foreslaaer Professor C-, skjøndt han er
							Barbeer. Vil De forresten tale et fornuftigt Ord
							med Deres Broder, saa tal De idag, ja i dette Øieblik, thi jeg veed ikke
							naar der gaaer Inflammation i Hjernen, og da bliver han naturligviis
							afsindig.«Jeg ilte op ad Trappen og kom ind i min Broders Værelse; han laae i sin
							Seng, men Claus, hans gamle Karl, læste Ugelspegel høit for ham. »Tak
							skal Du  have,« sagde den
							Syge, »fordi Du kommer at see til mig; ja, jeg skal himle: je m'en vais chercher un grand peut-être! Der,«
							og nu udmalede han sig paa sin Viis Tilstanden i
							den bedre Verden, »der er jo Alting mere fuldkomment, end her! Der
							tiltales ikke Kongerne med: Deres Majestæt! men der siger Gud: Du! til
							Frederik den Anden, og: Han! til Harald Blaatand, og maaskee: Slyngel!
							til Ludvig den Fjortende. Der er det herligt at leve: Flasken kan aldrig
							tømmes og man bevertes gratis om Morgenen med Anchiovis og Sildesalat.
							Jomfru Coccinella med den røde Kjole og de røde Gardiner er ikke længer
							Skjøge og boer ikke mere paa Salen, men bærer, istedetfor den nedringede
							Kjole, et høihalset, yderst anstændigt Drapperie. Der spiller man
							L'hombre, men der gives ingen Codiller, thi Alle vinde. Der er en
							evigvarende Tørst, men der gives ogsaa evigtsprudlende Viinkilder. Der
							laxerer man Dukater og vomerer Specier. Der gives en uindskrænket
							Trykkefrihed og man kjender ikke til Vægtere og Politiebetjente. Der har
							man ikke Hovedpine efter en gjennemsviret Nat - der, Johannes,
							skal jeg mødes med min og din Fader - ak, jeg kunde dog
							maaskee have anvendt mit Liv bedre! o det smerter stundom grueligt i mit
							Bryst og mit Hoved.«»Ulykkelige Broder,« tog jeg nu til Orde, »saml dine Kræfter og anvend
							dine Tanker til Alvor og ikke til bittert Spøg med det Hellige. Tilvisse
							kunde Du have anvendt dine Talenter bedre, dog kan Du endnu gjøre eet Fejltrin godt igjen. Jeg vil ikke fordølge
							Dig, at dit Liv jo er Fare underkastet og at Du muligt kun har kort Tid
							at leve i tilovers. Veed Du, at Du er Fader?«»Fader?« spurgte han forundret, »nei den Værdighed har jeg dog ikke
							tiltroet mig! hvad mener Du?«»Har Du glemt Mathilde Johnsen?« raabte jeg forbittret.»Det Barn er dødt,« svarte han mørk.»Det lever, Arthur,« sagde jeg, »det er med Moderen her i Byen og jeg
							fordrer af Dig, at Du endnu idag skal vies til Mathilde og derved
							skjænke Barnet sin Ære og sine Rettigheder: det skal arve Dig.«»Lever det virkeligt?« sukkede han, »ak, hvorfor faaer jeg det først at
							vide nu! Det er egentlig en Taabelighed mod Enden af sit Liv at give sig
							af med Følelser; da skal man bruge sin Forstand. Hjertet skal bruges af den Unge og den
							Levende, men Hovedet og Modet tilkommer Oldingen og den Døende. I det
							Øieblik den Døende hengiver sig til Følelsen, da sætter han sin Throne i
							sin Vugge. Imidlertid hent Barnet og Moderen og en Præst, saa kan Du og
							Doktoren være Forlovere.«Og Jeg gjorde de fornødne Anstalter, frygtende meest for, at
							Afsindighedens Øieblikke skulde indtræffe for hurtigt.XIX.Og derpaa saa gik han hin sorte Vei,Hvor Haabet med Tvivlen kjæmper:Forvandlet blev hans unge MaiTil en sørgelig Gravdecember.Usædvanligt tidligt indtraf Vinteren det Aar: den første Snee knasede
							under Vognhjulene, da jeg med  Mathilde og den lille Carl kjørte hen til Arthur. Det var som om
							Naturen selv vilde væve et hvidt Voxlagen til min Broders afsjælede
							Legeme.»Og tykkes Dem ikke,« spurgte jeg Mathilde inde i Vognen, »at jeg udfører
							en sørgelig Pligt? jeg fører den, hvem jeg elsker høiest paa Jorden,
							hende fører jeg som Brud i den Døendes Arme. Jeg overgiver Dem til en
							Mand, som ikke bekymrer sig om Dem; om nogle Timer muligt, er De, den
							skjønne blomstrende Qvinde i den hvide Silkekjole, med Rosenkrandsen i
							Haaret, om faa Minutter kanskee er De forvandlet til en sortklædt Enke.
							Til en Anden overleverer jeg min Lykke, kun Sorgen beholder jeg for mig
							selv. Faa Mennesker kunde vist bære det med den Taalmod og Rolighed, som
							jeg gjør det.«»Vær vis paa,« svarede hun mig, idet hun trak sin hvide Handske af og
							rakte mig sin lille bløde Haand, »at jeg skal være taknemlig, naar jeg kan. Nu forstaaer jeg, at Deres
							Kjærlighed er oprigtig; gid den havde truffet paa en ædlere Gjenstand
							eller gid jeg havde lært Dem at kjende, før jeg saae Deres Broder!«Tause og veemodige kjørte vi til den døende Mand, men da vi holdt udenfor
							Arthurs Bolig, klam rede Mathilde sig fast til mig og spurgte mig med
							beklemt Røst, om det ikke var bedre at lade det Hele fare? Jeg svarte
							nei, og nu stode vi ved Syge leiet.Præsten var alt kommen og Lægen, den anden Forlover, stod ved Sengen; den
							Sidste nærmede sig mig hurtigt og hviskede: »hvad De gjør, det gjør
							snart: jeg indestaaer ikke et Øieblik for, at jo Vanvidsøieblikket vil
							indtræde.«»Her kommer jeg med din Brud,« tog jeg til Orde, Arthur vendte sig om og
							betragtede Mathilde stivt.»Er Du den, hvem jeg saa dødeligt har fornærmet?« henvendte han sig til
							hende. »Ja, jeg seer det: disse Kinder har jeg kysset, denne Pande har
							jeg klappet, denne Haand har jeg trykket, men nu skal jeg døe. Det
							kryber inde i min Hjerne, som om der fandtes tusinde levende, myldrende
							Orme derinde. Er det min Søn?« her brast han i Graad, »ja, jeg har været
							Dig en slet Fader. Carl, Carl, naar Du bliver voxen og jeg raadner under
							Jorden, da mindes hvad jeg i dette høitidelige Øieblik siger Dig: bliv din Moder mere liig end din Fader! Præst,
							gjør Deres Pligt.«Og Præsten viede det contrasterende Par, hende med Rosen paa Kinden og
							ham med det indsjunkne Øie; men under denne kirkelige Forretning
							overfaldt mig en grufuld Bævelse: »ha!« kom jeg til at tænke paa, »hvis
							han ikke døde, hvis Lægens Kunst kunde hjælpe den synkende Organisme!
							hvis han gjorde Krav paa sin Hustru og vilde leve med hende! hvis jeg
							skulde see hende tilhøre ham!« - - - En
							lignende Tanke gjennemfoer upaatvivleligt Mathilde, thi hun stirrede
							ængsteligt hen til mig og betragtede mig veemodigt.Vielsen var tilende - Gravbrylluppet var skeet. Da stirrede
							Arthur vildt hen paa Bruden: en pludselig Lyst til at leve, og at leve
							med hende, med den skjønne Qvinde, vaagnede i det halvt bristende
							Hjerte. »Doktor,« skreg han heftigt, »jeg vil leve, jeg vil elske hende,
							jeg vil forbedre mig! Blot eet Aars Liv endnu med min deilige Kone, een
							Maaned blot - kan da din Kunst aldeles ikke udrette Noget?«Lægen trak paa Skuldrene. »Saa reis til Helvede,« skreg Arthur, »Du
							Doktor med de sorte Haar og den røde Bakkenbart: paa dit Hoved har
							Ravnen bygget over Ræven: Ræven bilder Folk ind, at den forstaaer
							Lægevidenskaben - Gud hjælpe os! - og Ravnen stjæler
							den arme Patients Penge. Murat, min stakkels Hund! Johannes, sørg for
							den og for lille Carl!« Han sank et Øieblik tilbage, men foer pludseligt
							iveiret og da havde Vanvidets sorte Sørgeflor bedækket hans Isse: »hvad
							er det?« raabte han, »hvad vil Qvinden med Pukkelen? er der Oprør i
							Byen? ja der er! Troppebevægelser paa Kongens Nytorv: Commandanten taler
							til Folket. Vi storme Tuillerierne og Slutteriet. Der gives Politiet en
							udstrakt Myndighed, den maa bruge Stok, og tre Mennesker maae ikke staae
							og snakke sammen paa Torvet. Det er altsammen Trykkefrihedens Skyld
							- - - ha, min Fader, min kjære Fader!«Og han strakte sine Arme ud og greb uvilkaarligt min og Mathildes Haand;
							han lagde dem begge inde i hinanden, betragtede os med en forbauset og
							dog rolig Mine, drog et dybt Suk, og - var ikke mere. Carl
							græd og holdt fast ved Moderens Kjole; den store Hund reiste sig paa
							Bagbenene og snusede omkring paa Puderne paa min Broders Ansigt; Lægen
							følte betænkeligt paa Pulsen, og lyttede efter Aandedraget, men jeg
							omfavnede Mathilde og stirrede stivt hen paa det blege Broderansigt og
							da faldt Ovids Ord mig ind:Jam cinis est de tam magno rest at AchilleNescio quid parvam quod non bene compleat urnam.XX.Kjære Graver, aabne Laagen,Luk mig kun i Haven ind!Inde ligger der i Krogen,Evig taus og aldrig vaagen,Arthur med det muntre Sind.Komne ere Sydens Fugle,Jeg har seet dem her igjen:Hvorfor i den mørke HuleVil kun Du Dig evigt skjule,Har du reent forglemt din Ven?Kom, min Arthurs muntre Psyche,Kom blot hid i et Besøg!Her i Laurbærlundens SkyggeKan vi sidde ganske trygge,Tomt er Kirkegaardens Strøg!Fugl Du var med klare Toner,Fugl med klingende Musik!Aldrig vist fra Skovens Kroner,Selv i Persiens varme Zoner,Skjønnere man Sange fik!Kjære Graver, Psyche tøver,Har den muligt Vingen tabt?Mon i Syd den Stemmen øver,Nipper den i Spaniens Kløver?Den var dog i Nord jo skabt.Kort efter min Broders Død blev jeg Præst i det Kald, hvorfra jeg
							udsender disse korte Skizzer. Mathilde gik ikke til Theatret, men et Aar
							efterat jeg var kommen til mit Kald, ægtede - -
							- - - -EFTERSKRIFT. Jeg blev netop i dette Øieblik afbrudt i mit Skriveri derved at der kom
							en Rytter ind i Præstegaarden, for at aflægge et Besøg. Han var iført
							Consistorialraadens gule Ræveskindspelts og sligt saae løierligt nok ud,
							fordi han sad til Hest. Gjæsten var Halvor Thyesen. Han rødmede stærkt,
							da han hilste paa min Kone og han er netop nu beskjæftiget med at forære
							hende en Mængde Kaalrabi- og Hvidløg-Frø af udmærket Bonitet; men jeg
							har lovet Schubothes Boghandling endnu idag at oversende den det Sidste
							af Manuscriptet og saaledes hændes det da, at Mange ville synes, at min
							Bog ingen Slutning har. I Guds Navn da:»Parve, nec invideo, sine me, liber, ibis in
							urbem!«